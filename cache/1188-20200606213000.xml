<?xml version="1.0" encoding="utf-8"?>

<a><n>Najduži dan (12)</n><s o="2020-06-06 21:30:00" d="2020-06-07 00:20:00" n="HRT3" id_tv="1188"></s><p><k>(The Longest Day) Američki film.</k><d>Povijesni ratni film. Početkom lipnja 1944. godine neizvjesnost oko ishoda rata bila je na vrhuncu. Premda se znalo da Saveznici pripremaju veliku invaziju na okupiranu Europu, nitko nije bio siguran u to kada i gdje će se ona dogoditi. Vremenska prognoza najavljivala je produžetak nepovoljnih vremenskih prilika, po čemu je njemačko vojno vodstvo zaključilo kako do savezničke akcije ipak još neće doći. S druge strane, saveznički vojnici već su danima bili u stupnju visoke pripravnosti, nestrpljivo čekajući da taj dan napokon dođe i prekine frustrirajuću neizvjesnost. Svjestan da više ne smije odgađati, general Eisenhower usprkos nepovoljnom vremenu 5. lipnja zapovijedi da invazija počne u zoru sljedećega dana. Nedugo zatim poletjeli su saveznički zrakoplovi puni padobranaca čiji je zadatak bio diverzijama pripremiti teren za iskrcavanje u Normandiji...
Trojica redatelja, petorica scenarista te vrlo angažirani producent bili su potrebni kako bi se na ekran vjerno prenijela prijelomna bitka 2. svjetskog rata. &quot;Najduži dan&quot;, jedan od najvećih ratnih spektakala filmske povijesti, ekranizacija je istoimenog bestselera Corneliusa Ryana. Premda radnjom obuhvaća razmjerno kratko vremensko razdoblje - nekoliko sati koji su prethodili početku invazije te sami Dan D - &quot;Najduži dan&quot; ni po čemu nije skroman. S budžetom od 10 milijuna dolara (najskuplji crno-bijeli film prije Schindlerove liste), trajanjem od gotovo tri sata, pravom vojnom mašinerijom i rekvizitima, desecima tisuća glumaca i statista (uključujući i brojne profesionalne vojnike) te većinom originalnim lokacijama, producent Zanuck i ostatak ekipe uspjeli su na gotovo dokumentaristički način reproducirati zbivanja toga dana. Ono što donekle kolidira s dokumentarističkim aspiracijama filma, ali svakako čini &quot;Najduži dan&quot; još atraktivnijim, jest glumačka postava kakva se skoro nikada ne viđa u istome filmu. Glavne uloge tumače: J. Wayne, R. Mitchum, H. Fonda, R. Burton, R. Steiger, R. Wagner, S. Connery te popularni pjevač Paul Anka, koji je za film napisao i naslovnu glazbenu temu. Ovo veliko filmsko ostvarenje osvojilo je dva Oscara (fotografija i specijalni efekti) od pet za koje je bilo nominirano (scenografija, montaža, najbolji film), zatim nagradu Eddie Američkog udruženja montažera kao najbolje montirani dugometražni film, talijansku David di Donatello nagradu u kategoriji najboljeg stranog filma te Zlatni globus za najbolju filmsku fotografiju.</d></p><i><w>http://tv.sms.cz/televize/hrt3/20200606/1410461606-Najduzi-dan-12</w></i><x></x></a>
