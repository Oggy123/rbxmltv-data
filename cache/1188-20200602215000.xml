<?xml version="1.0" encoding="utf-8"?>

<a><n>Smiraj dugog dana (12)</n><s o="2020-06-02 21:50:00" d="2020-06-02 23:15:00" n="HRT3" id_tv="1188"></s><p><k>(The Long Day Closes) Britanski film.</k><d>Art-drama. Liverpool, Kensington Street, desetak godina nakon Drugog svjetskog rata. Dvanaestogodišnji Bud (L. McCormack) odrasta bez oca uz svoju mnogobrojnu obitelj na čijem je čelu brižna i požrtvovna majka (M. Yates). Ima dvojicu starije braće, Kevina (A. Watson) i Johna (N. Lamont), te stariju sestru Helen (A. Owens). Premda mu ukućani poklanjaju puno ljubavi i pažnje, dječak se osjeća vrlo usamljenim u sredini koja ne zna za njegov bogat svijet mašte i istinsku zanesenost filmovima. Kad god mu majka ostavi nešto novca, Bud odlazi u lokalno kino... 
Uvrštena u službenu konkurenciju Međunarodnog filmskog festivala u Cannesu britanska art-drama &quot;Smiraj dugog dana&quot; redatelja Terencea Daviesa prava je posveta filmskoj umjetnosti. U tom smislu i treba promatrati Daviesov rad koji bez čvrste narativne okosnice i uobičajene dramske kompozicije na vrlo sugestivan i audiovizualno briljantan način izlaže krokije o odrastanju svog filmskog alter ega, dječaka Buda. Naime, film je neposredno nadahnut redateljevim djetinjstvom u Liverpoolu sredinom pedesetih, koje je obilježio život bez oca i zaljubljenost u film kao jedini izlaz iz tmurne svakodnevice. Iako su kritičari &quot;Smiraj dugog dana&quot; najčešće uspoređivali i nadovezivali ga na Daviesov najveći filmski uspjeh &quot;Udaljeni glasovi, zaustavljeni životi&quot; (1988.), ovaj je film u mnogo čemu vedrije i optimističnije ostvarenje. Uz dojmljiv nastup debitanta Leigha McCormacka (to mu je inače jedini film u kojem je glumio), te izvrsnu Marjorie Yates (Wetherby) u ulozi njegove majke, &quot;Smiraj dugog dana&quot; treba preporučiti i svim ljubiteljima glazbe zbog natprosječne zvučne kulise u kojoj se nadopunjuju klasična djela i popularne pjesme pedesetih.</d></p><i><w>http://tv.sms.cz/televize/hrt3/20200602/1410344228-Smiraj-dugog-dana-12</w></i><x></x></a>
