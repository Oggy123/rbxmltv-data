<?xml version="1.0" encoding="utf-8"?>

<a><n>Himalajom pješice (1/5)</n><s o="2019-07-20 12:25:00" d="2019-07-20 13:15:00" n="HRT1" id_tv="138"></s><p><k>(Walking The Himalayas) Dokumentarna serija.</k><d>Istraživač Levison Wood hoda duž najvišega planinskog lanca na svijetu, od Afganistana na zapadu do Butana na istoku. Na četveromjesečnom putovanju, koje uključuje oko četiri milijuna koraka, prijeći će 2700 kilometara preko &quot;krova svijeta&quot; te će se susretati s lokalnim vodičima i redovnicima, vojnicima i nomadskim plemenima dok bude prolazio kroz najudaljenije, najljepše, ali i najopasnije predjele na Zemlji, mjesta koja rijetki autsajderi uspiju vidjeti.
U seriji, koja se odlikuje jednakim intimnim i autentičnim pristupom kojim se već proslavila serija &quot;Putujući uz Nil&quot;, Levison ponovno iskušava vlastite granice. Suočava se sa snijegom i ledom, visinskom bolešću i krajolicima koje su razorili potresi te hrabro kroči kroz neka područja oko kojih su se ljudi najviše sukobljavali. Putuje izoliranim afganistanskim dolinama i linijom kontrole između Pakistana i indijskoga Kašmira. Putovanje mu prekida ozbiljna nesreća i slomljena ruka zbog čega se Levison mora vratiti u Britaniju na operaciju.
No usred svih nedaća i poteškoća, Levison doživljava izvanrednu ljepotu afganistanskoga koridora Wakhana, otkriva bujan skriveni raj u sjevernome Pakistanu te prati tigrove kroz nacionalni park Bardia, prije negoli zaključi svoje putovanje na zabranjenoj svetoj planini koja je sada najveći neosvojeni vrhunac na svijetu. To je i veoma osobno putovanje za Levisona jer se ponovno susreće s Nepalcem koji ga je spasio i pružio mu utočište kad je kao 19-godišnjak prvi put bio na Himalaji i zatekao se usred političkog nasilja u Nepalu.

1. epizoda:

Prva epizoda počinje u udaljenom i nepristupačnom afganistanskom koridoru Wakhanu - području u koje su rijetki zapadnjaci kročili. Levison i vodič Malang trebaju pomoć Kirgistanaca i ljudi iz plemena Wakhi kako bi došli do prolaza Irshada, pet tisuća metara visokog zida od snijega i leda koji stoji između Afganistana i Pakistana.
Levison pati od visinske bolesti, no, kako je najbliži liječnik udaljen četiri dana hoda, hrabro kroči dalje dok mu poglavica plemena govori da nitko nije tako rano u proljeće pokušao prijeći preko prijevoja.
Putem ga pozivaju da jede jednu od najtraženijih delicija svojih domaćina - kozju očnu jabučicu, i pjevaju mu serenadu oko logorske vatre nakon boce viskija.
Levison zatim ulazi u dolinu Hunza u Pakistanu, raskošni raj skriven na samom sjeveru te zemlje. No ubrzo hoda putovima obrubljenima antiameričkim grafitima te odlazi u područje pod velikim utjecajem talibana i na granicu s Indijom, uzrok mnogobrojnih sporova.

Producent i redatelj: Jamie Berry
Produkcija: October Films &amp; GME za Channel Four
Odabrala: Mira Vočinkić</d></p><i><t>Dokument</t><w>http://tv.sms.cz/televize/hrt1/20190720/1300833202-Himalajom-pjesice-1-5</w></i><x></x></a>
