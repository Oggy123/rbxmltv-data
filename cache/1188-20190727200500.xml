<?xml version="1.0" encoding="utf-8"?>

<a><n>Karaula (15)</n><s o="2019-07-27 20:05:00" d="2019-07-27 21:35:00" n="HRT3" id_tv="1188"></s><p><k>Hrvatski igrani film.</k><d>Komedija/drama. U malenoj karauli na jugoslavensko-albanskoj granici još jedna generacija vojnika čeka kraj vojnog roka, broji dane do trenutka kada će skinuti uniforme. Proljeće je 1987. i oni ne slute da će ih uskoro ponovno obući i krenuti u rat, jer posljednji su dani zemlje koja se zvala Jugoslavija. No tada to još nitko nije mogao znati. Svakodnevni vojnički život narušen je neobičnim okolnostima. Frustrirani i uvijek pijani poručnik Safet Pašić (Emir Hadžihafisbegović) osjeti čudnu bol u preponama. U pomoć zove jedinog liječnika među vojnicima, Sinišu Siriščevića (Toni Gojanović), koji u potpunoj diskreciji utvrdi da se radi o spolnoj bolesti. Ne želeći da njegova supruga sazna što se dogodilo i tražeći razlog da ne ode kući, Pašić objavi izvanredno stanje, tvrdeći da se albanska vojska sprema napasti Jugoslaviju. Lakrdija se pretvara u ratnu psihozu: vojnici kopaju rovove, Pašić je iz dana u dan sve nekontroliraniji, Siniša se upušta u opasnu ljubavnu pustolovinu, a njegov najbolji prijatelj Ljuba Paunović (Sergej Trifunović) odluči napustiti vojsku. Situacija polako izmiče kontroli...
Radnja ove crne komedije redatelja Rajka Grlića nastala je prema romanu Ante Tomića &quot;Ništa nas ne smije iznenaditi&quot;.
Film je snimljen 2005.</d></p><i><w>http://tv.sms.cz/televize/hrt3/20190727/1301004988-Karaula-15</w></i><x></x></a>
