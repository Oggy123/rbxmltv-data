<?xml version="1.0" encoding="utf-8"?>

<a><n>Luther II (1/4)</n><s o="2020-05-22 22:35:00" d="2020-05-22 23:30:00" n="HRT2" id_tv="139"></s><p><k>(Luther II) Serija.</k><d>Mračna psihološka drama s Idrisom Elbom u ulozi Johna Luthera, gotovo genijalnog detektiva kojeg muče njegovi vlastiti demoni, vraća se s dvije osebujne, uzbudljive dvodijelne kriminalističke priče.

Shrvan zbog okrutnog ubojstva supruge, John Luther vraća se policijskom poslu u drukčijem svijetu. Nakon Zoeine smrti i izdaje najboljeg prijatelja Iana Reeda, Luther je neko vrijeme radio na neriješenim slučajevima.
Sad se vratio. Njegova starog odjela više nema pa radi u novooformljenom Odjelu za teška i serijska kaznena djela. Predvodi ga Martin Schenk, bivši službenik iz policijskog odjela za pritužbe. Lutheru je to prilika za nov početak. No je li to početak kakav uistinu želi?
Luther ubrzo okuplja svoj tim. Iz karijernog zaborava spašava svog starog partnera, detektiva Justina Ripleyja. Pridružuje im se ambiciozna detektivka Erin Gray. Čula je za Lutherovu reputaciju, vidjela što se dogodilo Ripleyju i ne želi da njezina karijera tako nastrada.
U kratkom roku dobivaju prvi slučaj. Maskirani muškarac luta londonskim ulicama i izvodi ritualna ubojstva na povijesnim lokacijama: Smithfield, Petticoat Lane... Luthera vodi u obilazak uskim prolazima i sporednim ulicama grada. Ubojstvima se služi kako bi obilježio svoj teritorij te polako napreduje do konačnog remek-djela.
Nabijena energijom, predivno snimljena i puna uzbudljivih priča, osebujnih likova i britkih, domišljatih dijaloga, ova sezona predstavlja Luthera koji više riskira i suočava se s još mračnijim izazovima.
Idris Elba je za ulogu Luthera 2012. osvojio Zlatni globus u kategoriji glavne muške uloge, a za istu je nagradu nominiran još tri puta.
Serija je osvojila još 14 nagrada i 59 nominacija.


1. EPIZODA

I dalje izmučen smrću supruge, Luther se vraća na posao. Dočekuje ga nestvarni slučaj maskiranog ubojice iz noćne more koji je odlučan u namjeri da uđe u legendu. Dok broj žrtava raste, Luther mora primijeniti sve svoje vještine kako bi zaustavio ubojicu, a istodobno kćer znanca pokušava spasiti iz opasnog svijeta prostitucije.</d></p><i><t>Seriál</t><w>http://tv.sms.cz/televize/hrt2/20200522/1400927377-Luther-ii-1-4</w></i><x></x></a>
