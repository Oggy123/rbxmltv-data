<?xml version="1.0" encoding="utf-8"?>

<a><n>Starsky i Hutch</n><s o="2020-10-31 20:05:00" d="2020-10-31 21:45:00" n="HRT2" id_tv="139"></s><p><k>(Starsky &amp; Hutch) Američki film (12) (204.) (96:38).</k><d>Komedija. Bay City, 1970-e. Policijskim detektivima Davidu Starskom (B. Stiller) i Kenu Hutchinsonu (O. Wilson) u posljednje vrijeme i ne ide baš najbolje. Stoga ih njihov zapovjednik kapetan Dolby (F. Williamson) odluči spojiti u par, što obojica dočekaju s nepovjerenjem. Gradom sa svojim poslušnicima vlada trgovac kokainom Reese Feldman (V. Vaughn) koji namjerava proširiti posao. Zatomivši međusobno nepovjerenje, Starsky i Hutch krenu u raskrinkavanje glavnog narkomafijaša u gradu pri čemu im je prva postaja policijska krtica u podzemlju Huggy Bear (Snopp Dogg)... 
Nakon što je 2000. filmska inačica popularne TV serije iz 70-ih &quot;Charliejevi anđeli&quot; postigla veliki uspjeh kod gledatelja, hollywoodski su se producenti okrenuli TV hitovima iz tog desetljeća. Među njima je jedan od najpoznatijih kriminalistička serija &quot;Starsky i Hutch&quot; koja se na američkim malim ekranima prikazivala od 1975. do 1979. I dok su autori kinoverzije &quot;Charliejevih anđela&quot; svoju priču osuvremenili, producentska ekipa filma &quot;Starsky i Hutch&quot; iz 2004. odlučila je zadržati sedamdesete kao vrijeme radnje, pronašavši upravo u njima nepresušni izvor humora. Glavne uloge pripale su dugogodišnjim prijateljima i partnerima na velikom ekranu Benu Stilleru i Owenu Wilsonu, koji su se izvrsno snašli u ulogama neurotičnog Davida Starskog, odnosno, flegmatičnog Kena Hutchinsona.</d></p><i><w>https://tv.sms.cz/televize/hrt2/20201031/1451256747-Starsky-i-hutch</w></i><x></x></a>
