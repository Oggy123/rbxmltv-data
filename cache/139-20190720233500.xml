<?xml version="1.0" encoding="utf-8"?>

<a><n>Pohod na Mjesec (1/2)</n><s o="2019-07-20 23:35:00" d="2019-07-21 00:20:00" n="HRT2" id_tv="139"></s><p><k>(Make It To The Moon) Dokumentarni film.</k><d>U listopadu 1957. Sovjeti su u svemir lansirali satelit Sputnjik. U SAD-u, usred hladnog rata sa Sovjetskim Savezom, bio je to znak za uzbunu. Taj 84 kilograma težak satelit dao je vjetar u leđa osnivanju najuspješnije svemirske agencije svih vremena, NASA-e. Nekoliko godina poslije John F. Kennedy zakleo se da će poslati čovjeka na Mjesec. I to do kraja šezdesetih godina. Neki su smatrali da je taj san neostvariv. No NASA je upregnula znanje i vještine više od 400.000 ljudi da bi to ostvarila. Ovo nije priča o astronautima ili zemaljskoj kontroli. Ovo je priča o četiri skupine NASA-inih kooperanata. O neopjevanim junacima koji su uložili krv, znoj i suze u stvaranje sletnog modula, svemirskog odijela, računala u svemirskoj letjelici i sustava praćenja tijekom leta. Bez svega toga ne bi bilo najvećeg uspjeha u povijesti čovječanstva. 

Producenti: Jocelyn Hamilton, Toby Dormer, Marnie Sugarman 
Narator: Stephan James 
Producentica i redateljica: Maria Knight
Odabrala: Mira Vočinkić

1. epizoda

Aeronautička tvrtka Grumman radila je na razvoju sletnog modula. Massachusetts Institute of Technology proizveo je računalo obujma od samo 0,02 kubična metra, ali dovoljno snažno da upravlja letom na Mjesec. International Latex Company - tvrtka poznata po svojim grudnjacima i steznicima - izrađivala je svemirska odijela za NASA-u. A u australskom Honeysuckle Creeku radio je tim koji je morao pratiti kretanje astronauta do Mjeseca i natrag. 
Godina je bila 1967., a NASA-u je snašla katastrofa. Tijekom jedne vježbe izbio je požar i tri astronauta izgubila su život. U tuzi i kaosu NASA traži odgovore. 
U prvoj epizodi ove dokumentarne serije slijetanje na Mjesec doima se kao nemoguća misija.</d></p><i><w>http://tv.sms.cz/televize/hrt2/20190720/1300833282-Pohod-na-mjesec-1-2</w></i><x></x></a>
