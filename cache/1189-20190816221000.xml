<?xml version="1.0" encoding="utf-8"?>

<a><n>Najduži dan (7/10)</n><s o="2019-08-16 22:10:00" d="2019-08-16 22:55:00" n="HRT4" id_tv="1189"></s><p><k>Kontrolor leta
Dokumentarna serija.</k><d>Zanimanje kontrolora leta jedno je od najstresnijih na svijetu. Kontrolori leta moraju imati iznimno visoku razinu tolerancije na stres. Glavnina stresa dolazi zbog potrebe donošenja ispravnih odluka u kratkom vremenskom razdoblju, a potom i uslijed složenosti radnih zadataka, visoke razine odgovornosti, istovremenog obavljanja više različitih poslova, smjenskog rada, noćnog rada, međuljudskih odnosa...
Kontrolori zračnog prometa vode zrakoplov kroz sve faze leta, s posebnim naglaskom na sigurnost, a zatim na redovitost i učinkovitost. Pri tome koriste komunikacijska, navigacijska i sredstva nadzora, kako bi pilotima davali informacije, upute i odobrenja.
Kontrola zračnog prometa dijeli se na oblasnu, prilaznu i aerodromsku. U hrvatskoj kontroli zračne plovidbe zaposleno je 255 kontrolora leta, od čega u Centru oblasne kontrole Zagreb njih 102.
Gotovo 25 posto hrvatskih kontrolora su žene, po čemu prednjačimo u svijetu. Tijekom ljetnih mjeseci broj letova koje preuzimaju hrvatski kontrolori prelazi brojku od 2500. Jedan takav dan proveli smo s Markom Draganićem, kontrolorom u Centru oblasne kontrole Zagreb.</d></p><i><t>Dokument</t><w>http://tv.sms.cz/televize/hrt4/20190816/1310709099-Najduzi-dan-7-10</w></i><x></x></a>
