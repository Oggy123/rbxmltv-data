<?xml version="1.0" encoding="utf-8"?>

<a><n>Vjenčanje iz vedra neba</n><s o="2020-06-05 20:05:00" d="2020-06-05 21:50:00" n="HRT1" id_tv="138"></s><p><k>(Wedding Planner) Američki film (12) (2001.) (99:10).</k><d>Romantična komedija. Organizatorica vjenčanja Mary Fiore (J. Lopez) radoholičarka je i najbolja u svom poslu u cijeloj Kaliforniji. Privatno je usamljena i oporavlja se od neuspješne veze. Jednog dana na ulici doživi nezgodu, a u pomoć joj priskoči mladi naočiti liječnik dr. Steve Edison (M. McConaughey). Mary je na prvi pogled očarana i zna da je to muškarac iz njezinih snova, a čini se da se i on osjeća slično. Nakon što zajedno provedu romantičnu večer, Mary otkriva poraznu činjenicu da je Steve već zaručen. Da stvari budu gore, njegova je zaručnica Fran (B. Wilson-Sampras), trenutačno najvažnija Maryna klijentica koja želi glamurozno vjenčanje. O uspjehu tog vjenčanja ovisi i njezina daljnja karijera. Mary je razočarana, ali odluči svoj posao odraditi profesionalno do kraja. Ipak, kako su Steve i ona prisiljeni provoditi zajedno puno vremena, oboje sve teže obuzdavaju osjećaje...
Romantična komedija &quot;Vjenčanje iz vedra neba&quot; predstavila je slavnu J. Lo kao šarmantnu junakinju suvremenih ljubavnih filmskih priča. Jennifer Lopez za ovu je ulogu dobila gotovo 13 milijuna dolara. Iako je bila uspješna u kinima, kritičari su je dočekali s nešto manje oduševljenja. Dvije godine kasnije punila je kina još jednim filmom istog žanra, ali još uspješnijim na blagajnama - &quot;Maid in Manhattan&quot;. Iako filmom dominira prelijepa glavna glumica, ženski dio publike neće ostati imun na šarm zgodnog Matthewa McConaugheya.</d></p><i><w>http://tv.sms.cz/televize/hrt1/20200605/1410396759-Vjencanje-iz-vedra-neba</w></i><x></x></a>
