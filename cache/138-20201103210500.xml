<?xml version="1.0" encoding="utf-8"?>

<a><n>Svijet prema Trumpu</n><s o="2020-11-03 21:05:00" d="2020-11-03 22:00:00" n="HRT1" id_tv="138"></s><p><k>(World According To Trump) Dokumentarni film.</k><d>Od prvoga dana na vlasti Donald Trump nameće vlastiti tempo, provokativan nastup i političku agendu. Četiri godine svijet pokušava pratiti njegovo jurišanje na dužnosti. Svaki dan nova kontroverzija zasjenjuje prethodnu, do te mjere da postaje teško razumjeti što se uopće događa. Možda je došao trenutak da ispočetka pogledamo film, normalnom brzinom.
Svojim nostalgičnim sloganom &quot;Učinimo iznova Ameriku velikom&quot; zaveo je cijelu jednu zaboravljenu Ameriku čiji je bijes i strahove vrlo uspješno registrirao, i mandat posvetio udovoljavanju ovome novom nacionalističkom, na identitet nacije orijentiranom elektoratu. Prema svijetu se odredio protekcionistički i izolacionistički postavivši dugoročni trend.
Četiri godine nakon njegova stupanja na predsjedničku dužnost, u zemlji koja je podijeljena kao nikada dosad i u kontekstu globalne pandemije, demokracija je izgubila čak i privid mira. Ulog predstojećih izbora je golem: dodjela novog mandata milijarderu dala bi korijenje promjenama koje se trenutačno događaju u Sjedinjenim Državama. No s obzirom na njegovo kaotično upravljanje COVID-19 krizom, hoće li Trump izboriti novi mandat? Hoćemo li ga pamtiti kao digresiju u povijesti, ili će zaista utrti put dubokoj i dugoročnoj transformaciji američke demokracije? 
U ovoj istrazi američke politike iza kulisa William Karel, renomirani redatelj ostvarenja &quot;Svijet prema Bushu&quot; i &quot;Barack Obama: velika očekivanja&quot;, vraća nas u četiri godine mandata ispunjenih skandalima i političkim krizama razgovarajući sa svim ključnim svjedocima Trumpova predsjedništva, bivšim državnim tajnicima i savjetnicima 60-članog tima koji su dali ostavke suočenim sa samovoljnim predsjednikom izvan kontrole...</d></p><i><w>https://tv.sms.cz/televize/hrt1/20201103/1460336447-Svijet-prema-trumpu</w></i><x></x></a>
