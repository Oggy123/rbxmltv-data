<?xml version="1.0" encoding="utf-8"?>

<a><n>Milijarde III (1/12)</n><s o="2019-07-23 23:33:00" d="2019-07-24 00:23:00" n="HRT1" id_tv="138"></s><p><k>(Billions III) Serija.</k><d>Paul Giamatti, nominiran za Oscara i dobitnik nagrade Zlatni globus, i Damian Lewis dobitnik nagrada Emmy i Zlatni globus, zvijezde su serije Milijarde, smione drame koja preispituje zaradu i opasnosti ganjanja američkog sna. U svijetu financija dva najmoćnija njujorška titana vode epsku bitku. Neumorni savezni tužilac Chuck Rhoades (P. Giamatti) odlučno i autoritativno provodi pravdu. Nemilosrdno briljantni kralj hedge fonda Bobby Axelrod Axe (D. Lewis) vodi carstvo utemeljeno na insajderskim informacijama i prljavim tajnim poslovima. Axe želi pobijediti pošto-poto, ali Chuck će učiniti sve da milijarder, koji je svojim rukama došao do bogatstva, plati za svoje zločine. To je bitka u kojoj svi mogu mnogo izgubiti i svi su prisiljeni odgovoriti na pitanje: Koja je vrijednost moći?
Serija plete kompleksnu i precizno razrađenu priču koja besprijekorno isprepleće Chuckov i Axeov privatni i profesionalni život. Maggie Siff je Wendy Rhoades, Chuckova iznimno inteligentna i ambiciozna žena rastrgana između muževih uvjerenja i profesionalnog položaja utjecajne članice Axeovog unutarnjeg kruga. Malin Akerman je Lara Axelrod, Axeova odana i lukava žena. U seriji glume i Toby Leonard Moore, David Costabile i Condola Rashad.
U trećoj sezoni Milijardi Chuck Rhoades i Bobby Axelrod nađu se u drukčijem svijetu. Obojica i dalje žele uništiti onog drugog, ali moraju se boriti i za svoj opstanak okruženi novim silama i moćnim neprijateljima. Wendy Rhoades, Chuckova žena i Axeova savjetnica za poslovni uspjeh, maksimalno je angažirana s obojicom i u neugodnom je i opasnom položaju, koji će je naposljetku dovesti do odluke koja joj može nepovratno promijeniti život. Novac, moć, pravda i osveta dio su života svih tih likova i ostale slavne ekipe, koja uključuje Malin Akerman, Tobyja Leonarda Moorea, Davida Costiblea, Condolu Rashad, Asiju Kate Dillon i Jeffreyja DeMunna. Clancy Brown u ovoj sezoni gostuje kao Waylon Jeffcoat Jock, novi ministar pravosuđa s opakim intelektom i velikim zanimanjem i za Chucka i za Bobbyja Axea.
Autori, scenaristi i izvršni producenti serije su Brian Koppelman i David Levien i Andrew Ross Sorkin.

1. epizoda: 

Treća sezona počinje mandatom koji Chucku da novi šef. Axe mora donijeti tešku odluku nakon nedavnog osuđivanja. Taylor smišlja čudovišnu strategiju. Lara prijeti da će izvući novac iz Axe Capa. Sacker se želi dokazati kao šefica Odjela za kaznene zločine.

Uloge: Paul Giamatti (Chuck Rhoades), Damian Lewis (Bobby Axelrod), Maggie Siff (Wendy Rhoades), Malin Akerman (Lara Axelrod), Toby Leonard Moore (Bryan Connerty), David Costabile (Mike Wagner Wags) i Condola Rashad (Kate Sacker), Asia Kate Dillon (Taylor Mason), Jeffrey DeMunn (Chuck Rhoades stariji), Clancy Brown (Waylon Jeffcoat Jock)
Scenaristi: Brian Koppelman i David Levien
Redatelji: Neil Burger i Colin Bucksey
Izvršni producenti: Brian Koppelman, David Levien i Andrew Ross Sorkin
Urednica: Ranka Horvat</d></p><i><t>Seriál</t><w>http://tv.sms.cz/televize/hrt1/20190723/1300907684-Milijarde-iii-1-12</w></i><x></x></a>
