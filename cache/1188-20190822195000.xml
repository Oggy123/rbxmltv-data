<?xml version="1.0" encoding="utf-8"?>

<a><n>More i otoci: More u pogledu</n><s o="2019-08-22 19:50:00" d="2019-08-22 20:05:00" n="HRT3" id_tv="1188"></s><p><k>Dokumentarni film (1999.).</k><d>&quot;I gledam, i slušam i osjećam... more!&quot; - tako započinje, a tako se i razvija ovaj kratki autorski dokumentarac snimljen u netaknutoj prirodi oko Molunta, Cavtata, Mljeta, Korčule i Lastova. Kamera Radovana Lauša i montaža Tihomira Tonžetića, uz izbor glazbe Mladena Magdalenića, vođeni poetskim tekstom redatelja Darka Dovranića, stvorili su poemu o moru dostupnu oku svakoga ljepotom opijenoga promatrača. Leopardijevi stihovi &quot;I slatko mi je utopiti se u tom moru&quot; samo zaokružuju cjelinu autorskog viđenja. 
Film je prikazan u konkurenciji Festivala turističkog filma u Splitu, a bio je na programu Festivala ekološkog filma u Washingtonu i Turističkog filma u Bratislavi.</d></p><i><w>http://tv.sms.cz/televize/hrt3/20190822/1311008223-More-i-otoci-more-u-pogledu</w></i><x></x></a>
