<?xml version="1.0" encoding="utf-8"?>

<a><n>Na lepše</n><s o="2020-11-01 21:25:00" d="2020-11-01 21:55:00" n="Slovenija 1" id_tv="509"></s><p><k>Razvedrilno mozaična oddaja</k><d>V fokusu oddaje je 30.letnica Kobariškega muzeja, ki velja za enega najbolj uspešnih slovenskih muzejev in 20.letnica Fundacije Poti miru -Walk of Peace. Tako Muzej kot Fundacija sta plod dela entuziastov, ki so iz Fundacije uspeli narediti evropsko zgodbo povezovanja vojne dediščine, iz Muzeja pa “drugi čudež pri Kobaridu” - glede na to, da je bil kmečki dvorec furlanskega tipa po potresu leta 1976 zapuščen in kar 15 let prazen. Brez vode, tlakov in elektrike - vse dokler niso prišli kobariški entuziasti in do njegovega odprtja 20. oktobra leta 90 je minilo samo dobro leto. Muzej je skoraj čez noč postal uspešnica in že tretje leto po odprtju je prejel Evropsko nagrado Sveta Evrope, leto prej pa Valvazorjevo nagrado kot najvišje muzejsko priznanje v Sloveniji.
Kobariški muzej in Fundacija sta si s poenoteno vizijo izborili mesto osrednjih ustanov, ki v nacionalnem in širšem evropskem prostoru ohranjata dediščino Soške fronte. Skozi različne projekte delita mirovno poslanstvo velike vojne, ki je nekdaj krvavo razdruževala, danes pa skozi turizem, raziskovanje, izobraževanje in obnovo vojne infrastrukture, povezuje narode in kulture. In brez dela entuziastov Kobariškega muzeja, Fundacije in s pomočjo različnih organizacij, bi sisteme rovov, kavern in pokopališč preraslo grmovje in pozaba spomina. Namesto tega pa je na prostoru nekdanje vojne krajine Posočja, Krasa, Goriške in Benečije zrasla evokacija zgodovine in enoten čezmejni turistični prostor. 

Ekipa Na lepše pa je obiskala tudi destinacijo Logarska Dolina - Solčavsko, ki je bila v letošnjem letu v sklopu mednarodne konference Global Green Destinations Days uvrščena med Top 100 trajnostnih destinacij sveta leta 2020, zato smo preverili primere dobrih praks pri razvoju trajnostnega turizma. Na seznam 100 trajnostnih destinacij se je uvrstilo še osem slovenskih in sicer Bled, Brda, Dolina Soče, Kočevsko, Ljubljana, Miren Kras, Podčetrtek in Rogaška Slatina. Vse destinacije so tudi nosilke zlatega znaka Slovenia Green, kar je tudi potrditev uspešnega dela v okviru Zelene sheme slovenskega turizma. 
Izpostavljamo pa tudi Kamnik, ki si epidemiji navkljub prizadeva domače goste opozarjati na svojo turistično ponudbo. V ospredje postavljajo vodenje po Plečnikovih stvaritvah v Kamniku, ki so manj poznane znamenitosti mesta. Naša ekipa je stopala po stopinjah priznanega arhitekta in njegovih učencev po Kamniku ter preverila nekaj novih produktov v občini, ki se v koronskih časih posvečajo predvsem krepitvi telesa in duha.

V fokusu oddaje je 30.letnica Kobariškega muzeja, ki velja za enega najbolj uspešnih slovenskih muzejev in 20.letnica Fundacije Poti miru -Walk of Peace. Tako Muzej kot Fundacija sta plod dela entuziastov, ki so iz Fundacije uspeli narediti evropsko zgodbo povezovanja vojne dediščine, iz Muzeja pa “drugi čudež pri Kobaridu” - glede na to, da je bil kmečki dvorec furlanskega tipa po potresu leta 1976 zapuščen in kar 15 let prazen. Brez vode, tlakov in elektrike - vse dokler niso prišli kobariški entuziasti in do njegovega odprtja 20. oktobra leta 90 je minilo samo dobro leto. Muzej je skoraj čez noč postal uspešnica in že tretje leto po odprtju je prejel Evropsko nagrado Sveta Evrope, leto prej pa Valvazorjevo nagrado kot najvišje muzejsko priznanje v Sloveniji.
Kobariški muzej in Fundacija sta si s poenoteno vizijo izborili mesto osrednjih ustanov, ki v nacionalnem in širšem evropskem prostoru ohranjata dediščino Soške fronte. Skozi različne projekte delita mirovno poslanstvo velike vojne, ki je nekdaj krvavo razdruževala, danes pa skozi turizem, raziskovanje, izobraževanje in obnovo vojne infrastrukture, povezuje narode in kulture. In brez dela entuziastov Kobariškega muzeja, Fundacije in s pomočjo različnih organizacij, bi sisteme rovov, kavern in pokopališč preraslo grmovje in pozaba spomina. Namesto tega pa je na prostoru nekdanje vojne krajine Posočja, Krasa, Goriške in Benečije zrasla evokacija zgodovine in enoten čezmejni turistični prostor. 

Ekipa Na lepše pa je obiskala tudi destinacijo Logarska Dolina - Solčavsko, ki je bila v letošnjem letu v sklopu mednarodne konference Global Green Destinations Days uvrščena med Top 100 trajnostnih destinacij sveta leta 2020, zato smo preverili primere dobrih praks pri razvoju trajnostnega turizma. Na seznam 100 trajnostnih destinacij se je uvrstilo še osem slovenskih in sicer Bled, Brda, Dolina Soče, Kočevsko, Ljubljana, Miren Kras, Podčetrtek in Rogaška Slatina. Vse destinacije so tudi nosilke zlatega znaka Slovenia Green, kar je tudi potrditev uspešnega dela v okviru Zelene sheme slovenskega turizma. 
Izpostavljamo pa tudi Kamnik, ki si epidemiji navkljub prizadeva domače goste opozarjati na svojo turistično ponudbo. V ospredje postavljajo vodenje po Plečnikovih stvaritvah v Kamniku, ki so manj poznane znamenitosti mesta. Naša ekipa je stopala po stopinjah priznanega arhitekta in njegovih učencev po Kamniku ter preverila nekaj novih produktov v občini, ki se v koronskih časih posvečajo predvsem krepitvi telesa in duha.</d></p><i><w>https://tv.sms.cz/televize/slovenija-1/20201101/1460392364-Na-lepse</w></i><x></x></a>
