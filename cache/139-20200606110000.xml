<?xml version="1.0" encoding="utf-8"?>

<a><n>Papa - Najmoćniji čovjek u povijesti (1/6)</n><s o="2020-06-06 11:00:00" d="2020-06-06 11:45:00" n="HRT2" id_tv="139"></s><p><k>(Pope: The Most Powerful Man In History) Uspon pape
Dokumentarna serija.</k><d>Šestodijelna dokumentarna serija obrađuje povijest jedne od najpoštovanijih političkih figura na svijetu - pape. Svaka epizoda istražuje drugo vremensko razdoblje i razmatra što je sve utjecalo na ulogu pape i Katoličke Crkve kako bi postala ono što je danas. Pripovjedač je Liam Neeson, a u seriji ima arhivskih snimaka, dramatiziranih rekonstrukcija događaja i originalnih intervjua sa stručnjacima i pripadnicima svećenstva Katoličke Crkve.

Svjetski vođa koji u svojim rukama drži vojnu, političku i vjersku moć još je obavijen velom tajne unatoč nezamislivom utjecaju koji je imao tijekom cijele povijesti. Ni jedan drugi položaj nije tako dobro dokumentiran iznutra, a gotovo nepoznat javnosti.
Zahvaljujući pristupu vatikanskim arhivima i ekskluzivnim intervjuima s nekima od najistaknutijih vjerskih vođa i teologa, serija istražuje kako je 12 apostola preraslo u današnjih 1,2 milijarde katolika.
Serija donosi i ekskluzivne intervjue s autorima, stručnjacima i svećenicima koji su tijesno surađivali s papom. Među njima su: Susan Wise Bauer, spisateljica, Povijest antike, Povijest srednjeg vijeka; dr. Anthea Butler, izvanredna profesorica teologije, Sveučilište u Pennsylvaniji; Eamon Duffy, profesor povijesti kršćanstva, Sveučilište u Cambridgeu; Jeff Fortenberry, zastupnik SAD-a, predsjednik Udruge katoličkih kongresnika; dr. Diarmaid MacCulloch, profesor povijesti crkve, Sveučilište u Oxfordu; kardinal Donald Wuerl, nadbiskup washingtonski; John Thavis, autor, Vatikanska proročanstva; biskup Paul Tighe, tajnik Papinskog vijeća za kulturu.


1. epizoda: 

Da bismo objasnili kako se jedan čovjek i jedna institucija mogu vinuti u takve visine, vraćamo se dvije tisuće godina unatrag sve do nevjerojatnih početaka kršćanstva. Počevši s Petrovim pokretom punim opasnosti koji je izniknuo s dna društvene ljestvice, pratimo dramatično putovanje Crkve kroz vrijeme sve do križarskih ratova u koje je krenula kako bi preotela Svetu Zemlju vladavini islama.</d></p><i><t>Dokument</t><w>http://tv.sms.cz/televize/hrt2/20200606/1410411350-Papa-najmo-niji-covjek-u-povijesti-1-6</w></i><x></x></a>
