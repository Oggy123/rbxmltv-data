<?xml version="1.0" encoding="utf-8"?>

<a><n>Blizanci</n><s o="2019-08-19 11:50:00" d="2019-08-19 13:30:00" n="HRT2" id_tv="139"></s><p><k>(Twins) Američki film (1988.).</k><d>Komedija. Prije trideset i pet godina američka vlada potajno je pokrenula projekt rađanja genetički savršenog djeteta. Za očeva nasljedna svojstva izabrana su čak šestorica iznadprosječnih muškaraca, dok je za majku predviđena mlada ljepotica Mary Ann Benedict (H. Graham). No, Mary Ann nije rodila samo jednog dječaka, nego dvojicu pri čemu je savršeno dijete sklonjeno na tropski otok gdje je dječak izrastao u genijalnog i atletski građenog Juliusa Benedicta (A. Schwarzenegger). Njegov pak omanji brat Vincent (D. DeVito) nije bio te sreće, pa se nakon sirotišta odao kriminalu neprestance bježeći pred zakonom i mnogobrojnim utjerivačima dugova. Kada Julius napokon dozna punu istinu o svom podrijetlu, odluči pronaći svog blizanca Vincenta i zajedno s njim otkriti je li njihova majka uistinu umrla pri porodu... 
Nakon što je tijekom osamdesetih nastupio u nizu hitova (Conan barbar, Terminator, Predator) koji su ga proslavili kao šutljivog snagatora opasnog pogleda i čeličnih mišića, najpoznatiji je Austrijanac u Hollywoodu potkraj desetljeća radikalno promijenio žanr. Arnie je zaigrao u jednoj komediji i ponovno uspio. Najveća zasluga za uspjeh &quot;Blizanaca&quot; pripada izvrsnoj interakciji dvojice glavnih glumaca pri čemu A. Schwarzenegger neočekivano dobro parira neprijepornom komičarskom daru D. DeVita. Dobitni spoj humora, akcije i romantike upotpunjen je atraktivnim soundtrackom, pa je naslovna pjesma &quot;Twins&quot; u izvedbi dueta Philip Bailey &amp; Little Richard nominirana za Zlatni globus. 

Uloge: Arnold Schwarzenegger, Danny DeVito, Kelly Preston, Chloe Webb, Bonnie Bartett, Trey Wilson, Marshall Bell, David Caruso, Heather Graham 
Scenarist: William Davies, William Osborne, Timothy Harris, Herschel Weingrod 
Redatelj: Ivan Reitman
Proizvodnja: 1988.
Urednik: Igor Tomljanović</d></p><i><w>http://tv.sms.cz/televize/hrt2/20190819/1310805191-Blizanci</w></i><x></x></a>
