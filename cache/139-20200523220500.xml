<?xml version="1.0" encoding="utf-8"?>

<a><n>Ekspedicija sa Steveom Backshallom (9/10)</n><s o="2020-05-23 22:05:00" d="2020-05-23 23:00:00" n="HRT2" id_tv="139"></s><p><k>(Expedition With Steve Backshall) Dokumentarna serija.</k><d>Steve i njegovi tim putuju u zabačene i neprohodne planine Dhofar u Omanu. Otkrit će tajne nekih od posljednjih izoliranih područja južne Arabije, tako ekstremnih da obični ljudi onamo jednostavno ne mogu ići.
Malo je mjesta na Zemlji gdje je teže opstati nego u Dhofaru. Tako je krševit i teško dostupan da astronauti ondje treniraju jer je toliko sličan Marsu! Srce ove kamene, sušne pustinje posljednje je mjesto gdje biste očekivali divlje životinje, ali ovaj svijet, gotovo netaknut ljudskim utjecajem, jedno je od posljednjih utočišta nekih od najrjeđih i najneobičnijih životinja na planetu.
Steve i njegov tim odmjerit će snage s okolišem nepogodnim za život. Spustit će se 200 metara ispod pustinje koja ih okružuje u jedinstven ekosustav, kako bi istražili jedno od najnepristupačnijih područja u Omanu. No nešto još nepristupačnije samo čeka da se istraži, a prostire se jedan vertikalni kilometar iznad njih. Steve i njegov tim vrhunskih penjača po visokim liticama prvi će put pokušati uspeti se uz goleme litice južne Arabije kako bi dobili pristup toj pustinjskoj utvrdi. 

Odabrala: Mira Vočinkić</d></p><i><t>Dokument</t><w>http://tv.sms.cz/televize/hrt2/20200523/1400951874-Ekspedicija-sa-steveom-backshallom-9-10</w></i><x></x></a>
