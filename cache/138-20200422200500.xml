<?xml version="1.0" encoding="utf-8"?>

<a><n>Mijenjamo svijet: Gospodari vode</n><s o="2020-04-22 20:05:00" d="2020-04-22 20:59:00" n="HRT1" id_tv="138"></s><p><k>(Lords Of Water / Les Barons De L'eau) Dokumentarni film.</k><d>Počela je monopolizacija svjetskih zaliha vode. Goldman Sachs, HSBC, UBS, Allianz, Deutsche Bank, BNP, investicijski fondovi i hedge fondovi ubacuju se u biznis s vodom koju smo već počeli nazivati plavim zlatom.
Ako gledamo na Zemlju kao na golemi prirodni rezervoar, manje od 1% njezinih zaliha čini tekuća slatka voda, koja se može izravno rabiti u poljoprivredi, industriji i koju čovjek može piti. Ovaj mali postotak postao je novi eldorado za ulagače 21. stoljeća. Sve najveće zvijezde Wall Streeta okrenule su se tvrtkama koje djeluju na području vode. Mapiraju rezervate na svim kontinentima kako bi analizirali omjer između troškova i dobiti i pokušavaju steći vlasništvo nad ledenjacima, jezerima ili podzemnim vodama. 
Ovaj dokumentarni film želi ukazati na opasnost kojoj se ljudi i vlade izlažu kada dopuste financijašima da se domognu tako vitalnog resursa kao što je voda.
Prvi put ćemo analizirati i kritizirati invaziju ovih novih igrača na sektor vode. A oni nisu industrijalci, nego se vode drugim kriterijima kao što su profitabilnost, dividende i špekulacije. Ovaj ideološki stav datira iz 80-ih i danas se primjenjuje i na područje koja je prije bila pošteđeno toga. Bit će vrlo zanimljivo vidjeti kako će se organizirati odnosi između povijesnih igrača kao što su Veolia ili Suez i novih ulagača. Tko će imati premoć, špekulanti ili industrijalci? Tko će određivati kratkoročne i dugoročne strategije?
Posljedice ovog procesa mogle bi biti zastrašujuće te nametnuti plaćanje takse što bi nekim narodima onemogućilo pristup vodi. On bi bio rezerviran za bogatija društva ili za društva koja su obdarena prirodnim resursima. To bi se moglo odraziti i na poljoprivredu, kao što već vidimo da se događa u Australiji, gdje neki poljoprivrednici odustaju od obrađivanja zemlje.
Od Kalifornije do Australije, od New Yorka do Londona preko Marseillea, pokazat ćemo vam borbu između zagovaratelja privatizacije vodenih resursa i zaštitnika prava na pristup vodi za sve ljude na svijetu. Građani i države uskoro će se suočiti s opasnostima novoga poretka: novim odnosima između svjetskih sila i prijetnji pristupu vodi. Sve se to događa na nekoliko frontova, na ideološkom, političkom, ekološkom i, naravno, gospodarstvenom, a o tome ovisi sudbina gotovo 10 milijarda stanovnika našeg planeta. 

Odabrala: Mira Vočinkić</d></p><i><w>http://tv.sms.cz/televize/hrt1/20200422/1390954915-Mijenjamo-svijet-gospodari-vode</w></i><x></x></a>
