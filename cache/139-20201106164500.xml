<?xml version="1.0" encoding="utf-8"?>

<a><n>Psi s važnim poslovima (5/5)</n><s o="2020-11-06 16:45:00" d="2020-11-06 17:40:00" n="HRT2" id_tv="139"></s><p><k>(Dogs With Extraordinary Jobs) Lovci na mirise
Dokumentarna serija (47:46).</k><d>U ovoj epizodi psi se koriste svojim nevjerojatnim njuhom za ključne konzervacijske napore i proaktivnu okolišnu politiku. U Kanadi tim psećih detektiva predvođenih križancem labradora Hilom pomaže u prevenciji ekološke katastrofe u zapadnoj provinciji Alberti. Psi njuhom detektiraju destruktivnu i invazivnu školjku raznoliku trokutnjaču, koja ugrožava jezera i rijeke Sjeverne Amerike. U Washingtonu je jedan romanjanski pas za vodu Lola detektiv za tartufe. Školovala ju je vlasnica Alana McGee.
U provinciji Western Cape u Južnoj Africi upoznajemo Brin i Jamieja, pse za detekciju kornjača. Western Cape na dalekom jugu zemlje posljednje je utočište kritično ugrožene geometrijske kornjače. Brin i Jamie prvi su psi za detekciju geometrijskih kornjača i pripadaju ekologinji Vicki Hudson iz ustanove CapeNature.
Na otocima San Juan, arhipelagu u Zaljevu Puget na obali države Washington u SAD-u živi Dio, pas za detekciju kitovog izmeta. Dio potječe iz okruga Humboldt. Križanac je australskoga govedara, Blue Heelera. Dia je konzervacionistica Collette Yee naučila da nanjuši stari izmet, u sklopu ključnog istraživanja o smanjenju broja kitova ubojica, orka.</d></p><i><t>Dokument</t><w>https://tv.sms.cz/televize/hrt2/20201106/1460428732-Psi-s-vaznim-poslovima-5-5</w></i><x></x></a>
