<?xml version="1.0" encoding="utf-8"?>

<a><n>Hrvatska zajednica u Čileu (1/5)</n><s o="2020-06-01 11:12:00" d="2020-06-01 11:42:00" n="HRT1" id_tv="138"></s><p><k>Dokumentarna serija.</k><d>Na čileanskoj Akademiji za jezik, koja ima 34 člana, gotovo trećina su hrvatskog podrijetla. Hrvati su u toj zemlji uspješni i u politici, u gospodarstvu posebno te u kulturi i sportu. Naša ekipa istražila je brojne dosad neobjavljene podatke i fotografije, od prvih dolazaka najviše Bračana u Čile krajem 19. stoljeća, pa do njihovog života danas, od Antofagaste na sjeveru do Punta Arenasa na jugu. 
Dokumentarna serija od pet 25-minutnih epizoda snimljena je u produkciji Programa za Hrvate izvan RH, a autori su novinari redakcije na španjolskom jeziku i povratnici iz Južne Amerike Mariana Veronica Campera i Damian Bazan Mamić. Tekstove čitaju Doris Vučković i Drago Celizić, a urednik je Ivo Kujundžić.

1. epizoda

Čile, stiješnjen između Pacifičkog oceana i planinskog lanca Anda, bio je &quot;obećana zemlja&quot; mnogim Hrvatima, prvenstveno Dalmatincima, koji su kretali u svijet u potrazi za boljim sutra još od druge polovice 19. stoljeća. 
Mnoge su prepreke bile pred njima - novi jezik, drugačija kultura, potpuno novi klimatski uvjeti. Smjestili su se na krajnjem sjeveru i na jugu te južnoameričke zemlje gdje su se primili teškog rada u želji da pruže svojoj djeci sve ono što oni sami nisu imali. I uspjeli su. Danas, oko 200.000 Hrvata i njihovih potomaka potpuno su integrirani u društvo i priznati kao vrlo važan čimbenik u razvoju Čilea.</d></p><i><t>Sport</t><w>http://tv.sms.cz/televize/hrt1/20200601/1410343903-Hrvatska-zajednica-u-cileu-1-5</w></i><x></x></a>
