<?xml version="1.0" encoding="utf-8"?>

<a><n>Dune</n><s o="2020-04-16 22:00:00" d="2020-04-17 00:15:00" n="HRT3" id_tv="1188"></s><p><k>(Dune) Američki film (12) (1984.).</k><d>Znanstvenofantastični film. Godine 10191. svemirom čvrstom rukom vlada zli car Padishah Shaddam IV (J. Ferrer). Dok on zapovijedi prima od zastrašujućeg plutajućeg stvorenja nalik crvu, njegov odani saveznik je barun Vladimir Harkonnen (K. McMillan) s planeta Arrakis. Harkonnenu i njegovim ljudima najveći je neprijatelj vojvoda Leto od Atreidesa (J. Prochnow), plemenit čovjek i otac senzibilnog mladića Paula (K. MacLachlan). Pustinjski planet Arrakis zvan Dina jedini je prirodni izvor tajanstvenog začina, izuzetno snažne droge koja onom tko ju kuša produžuje život i daje božanske moći, a koju u podzemlju Arrakisa čuvaju divovski crvi. Tvrdeći da vlast nad Arrakisom želi iz ruku kuće Harkonnen predati obitelji Atreides, car jednog dana vojvodu Letoa na prevaru uvuče u klopku i ubije. Prisiljeni bježati, Paul i njegova trudna majka Jessica (F. Annis) sklonište potraže u pustinji, kod domorodačkog naroda Fremen predvođenog odvažnim Stilgarom (E. McGill). Nakon što Paul kuša začin, požrtvovna Jessica, pripadnica sestrinstva Bene Gesserit koje tajno čuva carsku krvnu lozu, shvaća da je njezin sin onaj odabrani, mesija Paul Usul Muad 'Dib koji zahvaljujući začinu može vidjeti budućnost... 
Premda ne spada među najuspjelije filmove cijenjenog producenta, scenarista i redatelja Davida Lyncha (serije Twin Peaks), filmaša koji je za režiju filmova &quot;Čovjek slon&quot;, &quot;Plavi baršun&quot; i &quot;Mulholland Drive&quot; osvojio nominacije za Oscara, film &quot;Dina&quot; nedvojbeno je prepoznatljivo Lynchovo ostvarenje, nominirano za Oscara u kategoriji najboljeg zvuka. Riječ je o ambicioznoj ekranizaciji kultnog romana glasovitog pisca znanstvene fantastike Franka Herberta, prvog dijela znamenite sage o planetu Dini. Zvučnu glumačku postavu predvode Lynchov česti suradnik K. MacLachlan, F. Annis i K. McMillan. 

Uloge: Kyle MacLachlan, Francesca Annis, Kenneth McMillan, José Ferrer, Sean Young, Sting, Max von Sydow, Jürgen Prochnow, Silvana Mangano, Everett McGill, Freddie Jones
Scenarist i redatelj: David Lynch 
Proizvodnja: 1984.</d></p><i><w>http://tv.sms.cz/televize/hrt3/20200416/1390759439-Dune</w></i><x></x></a>
