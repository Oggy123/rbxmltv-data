<?xml version="1.0" encoding="utf-8"?>

<a><n>Ovo mijenja sve</n><s o="2020-06-06 00:00:00" d="2020-06-06 01:30:00" n="HRT3" id_tv="1188"></s><p><k>(This Changes Everything) Dokumentarni film.</k><d>Dokumentarni film, snimljen tijekom 211 dana u devet država i na pet kontinenata u rasponu od četiri godine, pokušaj je da se predoči veliki problem klimatskih promjena.
Nadahnut svjetskim bestselerom Naomi Klein Ovo mijenja sve, film donosi sedam dirljivih portreta zajednica na prvoj crti borbe, od porječja rijeke Powder u Montani do katranskog pijeska u Alberti, od obale južne Indije do Pekinga i dalje.
Dirljive priče prati naracija Naomi Klein, koja povezuje ugljik u zraku s gospodarskim sustavom koji ga je onamo poslao. Tijekom filma Naomi Klein gradi svoju kontroverznu i uzbudljivu tezu - da možemo iskoristiti egzistencijalnu krizu nastalu zbog klimatskih promjena kako bismo preobrazili svoj loši gospodarski sustav u nešto znatno bolje.
Upoznat ćemo Crystal, mladu domorotkinju u području katranskog pijeska, koja se zalaže za pristup vojnoj bazi u potrazi za odgovorima o aktualnoj ekološkoj katastrofi.
Mikea i Alexis su uzgajivači koza iz Montane, čije snove uništava nafta iz oštećenog naftovoda. Oni organiziraju prosvjed protiv ekstrakcije fosilnih goriva u svojem voljenom porječju rijeke Powder i sklapaju novi savez s indijanskim plemenom Čejena kako bi uveli solarnu energiju u obližnji rezervat.
Melachrini je domaćica sa sjevera Grčke, gdje gospodarska kriza služi kao opravdanje za projekte kopanja i bušenja koji ugrožavaju planine, more i turističko gospodarstvo. U Grčkoj u raljama krize raste snažan društveni pokret.
Jyothi je majka iz Andhra Pradesha u Indiji, koja se bori, zajedno sa susjedima iz sela, protiv gradnje tvornice na bazi ugljena koja će uništiti plodno močvarno područje. Boreći se, pomažu osnovati pokret na nacionalnoj razini.
Izvanredni detalji i prekrasne snimke u ovom dokumentarnom filmu neviđena su pozadina za istraživanje najvećeg izazova našeg vremena. Za razliku od mnogih djela o klimatskoj krizi, ovaj film ne pokušava zastrašiti gledatelje kako bi reagirali. Cilj mu je potaknuti ih da pronađu snagu u sebi.</d></p><i><w>http://tv.sms.cz/televize/hrt3/20200606/1410396901-Ovo-mijenja-sve</w></i><x></x></a>
