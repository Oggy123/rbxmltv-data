<?xml version="1.0" encoding="utf-8"?>

<a><n>Transakcje za milion dolarów: Los Angeles (7)</n><s o="2019-07-18 00:40:00" d="2019-07-18 01:15:00" n="TV4" id_tv="546"></s><p><k>(Million Dollar Listing Los Angeles)</k><d>USA, 2013Bohaterami programu są trzej młodzi i przebojowi agenci nieruchomości - każdy z wielkim ego i jeszcze większymi ambicjami, które sprawiają, że nawet tak wielka metropolia jak Los Angeles potrafi okazać się dla nich za mała. W spektakularnej scenerii okolic Hollywood, Beverly Hills czy Malibu, pełnej bajecznych rezydencji z luksusowymi wnętrzami i zapierającymi dech w piersiach widokami na ocean i góry, śledzimy ich pogoń za rynkowymi okazjami i sukcesem, nie tylko na polu zawodowym. Madison Hildebrand to agent o hollywoodzkiej aparycji, zawsze doskonale wystylizowany – zgodnie z najnowszymi trendami i stosownie do okazji. W ciągu roku sprzedał nieruchomości za 40 mln dolarów i chwali się, że nie gubi drobnych lecz studolarówki. Ceni sobie przyjemności, odpowiedni poziom życia oraz efektowny anturaż. Jego rewir i naturalne środowisko, gdzie czuje się jak ryba w wodzie, to Malibu z modnymi plażami i wspaniałymi domami, ale chciałby poszerzyć strefę swoich wpływów o kolejne ekskluzywne dzielnice, co naturalnie nie podoba się działającym na ich terenie jego kolegom z branży. Jest jednak pełen wiary w siebie i nie wątpi, że jego plan się powiedzie. Ma także nadzieję, że ułoży sobie życie osobiste, chociaż ostatnio nie najszczęśliwiej lokował uczucia. Josh Flagg po kryzysie na rynku mieszkaniowym wypadł nieco z formy, ale od kiedy znów stanął na nogi zarabia dwa miliony rocznie. &quot;Nie sprzedaję domów lecz styl życia. Na gorącym rynku nie sposób mnie powstrzymać&quot; mawia Josh, jednak, choć potrafi być bardzo skuteczny, zwykle nie działa agresywnie. Chadza własnymi drogami i ma własne metody, a gdy potrzebuje rady korzysta z mądrości życiowej swojej babci, milionerki i kobiety sukcesu, nieco ekscentrycznej na starość, ale mającej imponujące doświadczenie w biznesie i rozległe kontakty w kraju i za granicą. Josh Altman to najtwardszy z naszych graczy, znienawidzony przez pozostałą dwójkę za arogancki styl i brak skrupułów. Jego filozofia to za wszelką cenę dobić targu. Uważa, że do negocjacji i sukcesu w tej branży konieczny jest instynkt zabójcy &quot;Zrobię wszystko dla klientów&quot; mówi. &quot;Będę pogrywać, oszukiwać, kręcić i mamić. A potem cię zmuszę, żebyś podpisał kontrakt&quot;. Josh uważa się za Alfę i Omegę i nawet jeśli zdaje sobie sprawę, że popełnia błędy, to nigdy się do nich nie przyzna. &quot;Jestem wszędzie. Konkuruję tylko sam ze sobą i zamierzam wygrać&quot; chełpi się przy każdej okazji. W życiu osobistym także doskonale mu się wiedzie. Jest związany z Heather, piękną kobietą i świetną agentką nieruchomości, a ich relacja zmierza w jak najlepszym kierunku. Heather pracowała kiedyś dla Madisona, ale została przez niego zwolniona, co nie pozostaje bez wpływu na wzajemne nastawienie obu panów.Żadnemu z trzech głównych bohaterów programu nie trzeba zresztą wiele, by nieprzyjemnie zaiskrzyło za każdym razem, gdy ich drogi się przetną. Poczynając od uszczypliwości i złośliwych komentarzy po awantury i krzyżowanie sobie szyków - niesnaskom nie ma końca. A to tylko jeden ze stresujących aspektów ich zawodu, w którym napięcie związane z negocjacjami, terminami, trudnymi klientami i rozmaitymi niespodziankami to chleb powszedni. Z całą pewnością jednak nasi agenci nie mogą narzekać na swoją zajęcie i zarobki, a przy tym lubią adrenalinę, której nie brakuje w ich pracy. To między innymi – obok wyzwań jakich się podejmują, ich brawurowych działań i stawki o jaką toczy się gra – sprawia, że my także szybko wciągamy się w ich perypetie i kibicujemy im i ich klientom przy każdej transakcji.</d></p><i><t>Seriál</t><w>http://tv.sms.cz/televize/tv4/20190718/1300552681-Transakcje-za-milion-dolarow-los-angeles-7</w></i><x></x></a>
