<?xml version="1.0" encoding="utf-8"?>

<a><n>Velike mačke (1/3)</n><s o="2020-04-17 20:05:00" d="2020-04-17 21:00:00" n="HRT2" id_tv="139"></s><p><k>(Big Cats 1) Dokumentarna serija (48:50).</k><d>Najuspješniji grabežljivci na svijetu - divlje mačke - izlaze iz sjene na svjetlo dana. Otkrivamo njihove iznenađujuće oblike ponašanja, široki raspon vrsta i prelijepa staništa u kojima žive.
Mačke su prirodno tajnovite, neuhvatljive i nedokučive. Najnoviji razvoj snimateljske tehnologije i sve veći broj istraživanja donose nam nove spoznaje o ovim zvijezdama životinjskog svijeta.
Ako mislite da poznajete mačke, pripremite se na iznenađenje. Te neodoljive životinje mnogo su više od najuspješnijih grabežljivaca na svijetu. Mačke imaju i nježnu stranu - emocionalne su, inteligentne i kompleksne. Ova revolucionarna serija otkriva dosad nepoznatu društvenu dinamiku unutar obitelji divljih mačaka, njihove složene metode komunikacije, požrtvovan odnos prema mladuncima, udvaračke navike i sposobnost da se prilagode životu u svim krajevima planeta.
Serija donosi iznimno detaljan prikaz ove porodice zvijeri, a vidjet ćemo i neke vrste koje nikad dosad nisu bile zabilježene kamerom. Snimljena je u 14 zemalja i predstavlja 31 vrstu divljih mačaka, među kojima su kanadski ris na ledenom sjeveru, neobična Pallasova mačka iz Mongolije, tajanstveni močvarni tigar iz Sundarbansa te mala ali odvažna pjegava mačka sa Šri Lanke. Kombinirajući primjere fascinantnih oblika ponašanja i nevjerojatne priče, odražava istinsku prirodu mačaka - i otkriva da nas još itekako mogu iznenaditi. 

1. epizoda

Pratimo različite vrste mačaka iz cijelog svijeta, od lavova u Tanzaniji - jedinih mačaka koje žive u skupinama - do male pjegave mačke sa Šri Lanke. Dvjesto je puta manja od lava, no jednako je znatiželjna. Zavirit ćemo u tajni život kanadskog risa, koji živi sjevernije od svih drugih mačaka, i upoznati ženku afričkog leoparda koja deset godina nosi ogrlicu s radijskim odašiljačem, omogućujući znanstvenicima da prate svaki događaj u njezinom životu.

Producent: Gavin Boyland
Izvršni producent: Michael Gunton
Urednica: Mira Vočinkić</d></p><i><t>Dokument</t><w>http://tv.sms.cz/televize/hrt2/20200417/1390811982-Velike-macke-1-3</w></i><x></x></a>
