<?xml version="1.0" encoding="utf-8"?>

<a><n>Mi vidimo ljude</n><s o="2020-04-19 11:10:00" d="2020-04-19 11:40:00" n="HRT4" id_tv="1189"></s><p><k>Dokumentarni film.</k><d>Gotovo 12.000 volontera svakodnevno se brine o tisućama ljudi u potrebi, od čega 70 posto čine volonteri Hrvatskog Crvenog križa. Dokumentarni film istražuje razloge zbog kojih su se mladi ljudi okrenuli takvom humanitarnom pozivu i životu koji se sastoji od predanog, nesebičnog i plemenitog rada. U želji da svakoj osobi u nevolji osiguraju život dostojan čovjeka, u Hrvatskom Crvenom križu razvili su brojne programe u sklopu kojih pomažu svim ranjivim skupinama u društvu. 
Hrvatski Crveni križ poseban doprinos dao je za vrijeme Domovinskog rata kada je osigurao humanitarnu pomoć za više od 750.000 korisnika. Nacionalni ured Službe traženja Hrvatskog Crvenog križa riješio je više od 16.000 slučajeva traženja nestalih osoba. U tome ratnom razdoblju organizirali su akcije darivanja krvi u kojima je prikupljeno više od milijun doza krvi za povećane potrebe zdravstvene službe. Svoju snagu pokazali su u velikim poplavama 2014., kao i u migrantskoj krizi 2015. i 2016. godine. Danas je Hrvatski Crveni križ snažna humanitarna organizacija koja je spremna za sve izazove modernog doba.
 
Redateljica, scenaristica, urednica: Marijana Podgorelec
Snimatelj: Dražen Lipka
Montažer: Miljenko Baričević
Producent: Marko Kaić</d></p><i><w>http://tv.sms.cz/televize/hrt4/20200419/1390858852-Mi-vidimo-ljude</w></i><x></x></a>
