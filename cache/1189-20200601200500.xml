<?xml version="1.0" encoding="utf-8"?>

<a><n>Liječnici političari (1/4)</n><s o="2020-06-01 20:05:00" d="2020-06-01 21:00:00" n="HRT4" id_tv="1189"></s><p><k>Dokumentarna serija.</k><d>Hrvatska ima najveći broj liječnika političara u Europi! Zašto su brojni ugledni liječnici od 90-ih godina do danas odlučili bolnice i bijele kute zamijeniti saborskom ili ministarskom foteljom? Neki su ostali i liječnici i političari, neki se više nikada nisu vratili među pacijente, a neki su požalili što su dugo ostali u političkoj areni suočeni s brojnim aferama.
Ova dokumentarna serija kroz četiri epizode otkriva profesionalni, politički i privatni život poznatih hrvatskih liječnika i političara. U seriji se pojavljuju: Ivica Kostović, Andrija Hebrang, Mate Granić, Željko Reiner, Milan Kujundžić, Darko Milinović, Ivić Pašalić, Drago Prgomet, Biljana Borzan, Mirando Mrsić, Vladimir Šišljagić, Božo Petrov, Ines Strenja Linić, Andro Vlahušić, Stipislav Jadrijević, Mišo Krstičević. 

1. epizoda

U prvoj epizodi doznajemo kako su odrastali i u kakvim uvjetima dr. Ivica Kostović, dr. Andrija Hebrang, dr. Mate Granić, dr. Željko Reiner i dr. Ivić Pašalić. Zašto su upisali medicinu i zašto se nakon vrhunske liječničke karijere odlučuju za odlazak u politiku? Tko ih je pozvao i kako su njihove obitelji to prihvatile?</d></p><i><t>Dokument</t><w>http://tv.sms.cz/televize/hrt4/20200601/1410344329-Lijecnici-politicari-1-4</w></i><x></x></a>
