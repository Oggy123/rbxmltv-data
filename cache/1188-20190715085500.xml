<?xml version="1.0" encoding="utf-8"?>

<a><n>Bitka u Apaškome klancu (12)</n><s o="2019-07-15 08:55:00" d="2019-07-15 10:20:00" n="HRT3" id_tv="1188"></s><p><k>(The Battle At Apache Pass) Američki film.</k><d>Vestern. Početkom šezdesetih godina 19. stoljeća, u vrijeme Američkog građanskog rata, na konfederacijskom teritoriju Arizone vlada mir između apaškog plemena Chiricahua i bijele konjice kojom u vojnoj postaji zapovijeda bojnik Jim Colton (J. Lund). Colton je i osobni prijatelj poglavice Cochisea (J. Chandler) i njegove trudne žene Nono (S. Cabot). Cochiseov prvi sin, Mali Jelen (T. Cook), želi se priključiti Geronimu (J. Silverheels) i njegovim ratnicima koji odbijaju prihvatiti Cochiseovo miroljubivo vodstvo. Geronimo napadne skupinu doseljenika i pobije ih, te zarobi lijepu bjelkinju Mary Kearney (B. Tyler). Cochise spasi Mary, protjera Geronima s apaškog teritorija i vrati Mary u vojnu postaju, ispričavši se svom prijatelju bojniku Coltonu zbog nesretnog incidenta i neposluha Geronima. U utvrdu s istoka stiže postrojba s nekoliko haubica, a predvodi je Neil Baylor (B. Cowling), novi savjetnik za indijanska pitanja za teritorij Arizone. S njim dolazi i trgovac Mescal Jack (J. Elam), zloglasan zbog trgovanja alkoholom i oružjem. Njihovim dolaskom počinju problemi za Cochisea i Coltona...
Vrlo dobar vestern profesionalca Georgea Shermana koji je, kada je početkom travnja 1952. premijerno prikazan, bio najgledaniji film u američkim kinima. Scenarij je napisan prema istinitim povijesnim događajima, poznatim u analima s Divljega zapada kao &quot;Afera Bascom&quot; (iz 1861. godine) i &quot;Bitka u Apaškom klancu&quot; (koja se zbila godinu kasnije, 1862.). Ovaj drugi događaj, koji je detaljno rekonstruiran u Shermanovu filmu, poznat je po prvoj upotrebi topništva, malih i ubojitih haubica, protiv Indijanaca. Shermanov film dio je niza vesterna pedesetih koji problematiziraju odnos bijelaca i Indijanaca, s naglaskom na stradanja Indijanaca i nepoštenu politiku vladajućeg bjelačkog vrha. Prvi film toga vala slavna je &quot;Slomljena strijela&quot; (1950.) klasika Delmera Davesa, u kojemu Jeff Chandler prvi puta glumi apaškog poglavicu Cochisea. Ta ga je uloga proslavila više od svih drugih i Chandler će je glumiti još dva puta u karijeri: 1952. u ovom Shermanovom filmu i 1954. u vesternu Douglasa Sirka &quot;Taza, Cochiseov sin&quot;. Shermanov film ističe i hvali glasoviti francuski redatelj Bertrand Tavernier.

Uloge: Jeff Chandler, John Lund, Beverly Tyler, Bruce Cowling, Susan Cabot, John Hudson, James Best, Regis Toomey, Richard Egan, Hugh O'Brian
Scenarist: Gerald Drayson Adams
Redatelj: George Sherman
Proizvodnja: 1952.
Urednik: Dean Šoša</d></p><i><qq><q id="r">repríza</q></qq><w>http://tv.sms.cz/televize/hrt3/20190715/1300885869-Bitka-u-apaskome-klancu-12</w></i><x></x></a>
