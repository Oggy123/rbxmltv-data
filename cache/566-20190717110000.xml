<?xml version="1.0" encoding="utf-8"?>

<a><n>Pękniesz ze śmiechu (2)</n><s o="2019-07-17 11:00:00" d="2019-07-17 12:00:00" n="TV6" id_tv="566"></s><p><d>Wielka Brytania, 2016Program, którego bohaterami są śmiałkowie, rozrabiaki, niezdary i pechowcy – reprezentujący zarówno świat ludzi jak i zwierząt – których wyczyny rozśmieszyły do łez miliony ludzi na całym świecie. Są wśród nich: domorosły kaskader, który udał się z deską surfingową na stromy dach własnego domu, budowlaniec, który w najlepsze odpiłowuje mocowanie platformy, na której stoi, złodziej tak nieporadny, że jego rozpaczliwe próby kradzieży z rozbawieniem ogląda obsługa okradanego przybytku, kot skutecznie przeganiający dwa ogromne krokodyle, przeurocza mała blagierka zaklinająca się ze łzami w oczach, że za niemiłosiernie upaćkany lakierem pokój odpowiada jej lalka Barbie, która, nie zważając na jej protesty, &quot;sto razy&quot; kazała pomalować sobie paznokcie czy też pocieszny pies, którego ściskająca za serce skruszona &quot;mina&quot; zrobiła furorę w Internecie i zaowocowała powstaniem globalnej marki &quot;Guilty Dog&quot;. Zobaczymy wyczynowców, pragnących się popisać za wszelką cenę, eksperymentatorów, których ciekawość przekracza granice skrajnej głupoty, ekstremalne przypadki budowlane i najbardziej niewydarzonych fachowców w akcji, niesforne, rozbrajające i rozczulające dzieciaki, koty rozstawiające psy po kątach, psy próbujące przechytrzyć swoich właścicieli oraz innych przedstawicieli fauny w interakcji ze światem zewnętrznym.Obok najbardziej niesamowitych i komicznych sytuacji, jakie kiedykolwiek udało się zarejestrować amatorską kamerą, poznamy kulisy wielu z nich, m.in. historię jednego z największych internetowych hitów – szczycącego się ponad 170 milionami odsłon filmu o psie-pająku autorstwa naszego rodaka, Sebastiana Wardęgi. Wyczyny najzabawniejszych, najgłupszych i najbardziej niewiarygodnych &quot;zuchów&quot; – od ryzykantów i przestępców, przez kierowców czy budowlańców, po dzieci oraz psy, koty i inne zwierzęta – w niezrównany sposób komentują komicy, a także obdarzeni dużym poczuciem humoru dziennikarze i specjaliści różnych dziedzin wiedzy.</d></p><i><t>Seriál</t><w>http://tv.sms.cz/televize/tv6/20190717/1300552841-P-kniesz-ze-miechu-2</w></i><x></x></a>
