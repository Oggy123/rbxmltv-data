<?xml version="1.0" encoding="utf-8"?>

<a><n>Hachiko</n><s o="2019-07-18 22:05:00" d="2019-07-18 23:40:00" n="HRT2" id_tv="139"></s><p><k>(Hachi: A Dog's Tale) Priča o psu - američko-britanski film (2009.).</k><d>Obiteljska melodrama. Na povratku kući sveučilišni profesor Parker Wilson (R. Gere) na željezničkoj postaji ugleda napušteno štene pasmine akita. Kad na pitanje je li psića možda netko izgubio od šefa postaje Carla (J. Alexander) dobije niječan odgovor, Parker životinju privremeno odluči odnijeti kući, vjerujući da će se Carlu uskoro javiti pravi vlasnik. Dok se ni njegovoj supruzi Cate (J. Allen) ni kćeri Andy (S. Roemer) pretjerano ne sviđa ideja o psu u kući, Parkeru se umiljato štene izuzetno sviđa. A kad počne intenzivno skrbiti o novom ljubimcu kojem na savjet kolege Kena (C-H. Tagawa) dade ime Hachi, Parker će s njim početi razvijati neobičnu i vrlo čvrstu vezu. Hachi će se s vremenom toliko vezati uz Parkera da će ga svakodnevno pri odlasku na posao početi pratiti na željezničku postaju, te ga ondje i dočekivati na povratku. A onda se jednog dana zbog kobnog srčanog udara Parker neće vratiti s posla...
Izuzetno emotivna, dirljiva i sentimentalna obiteljska melodrama Šveđanina Lassea Hallströma temeljena je na filmu &quot;Priča o Hachiku&quot; japanskog redatelja Seijirôa Koyâme iz 1987., snimljenom prema istinitom događaju. U glavnoj ulozi nastupa popularni R. Gere (Oficir i džentlmen, Zgodna žena), a njegovi su partneri J. Allen (Čovjek bez lica, Bourneov ultimatum), J. Alexander (serija &quot;Seinfeld&quot;, &quot;Ljubav je slijepa&quot;) i C-H. Tagawa (Pearl Harbor, Planet majmuna).</d></p><i><w>http://tv.sms.cz/televize/hrt2/20190718/1300789132-Hachiko</w></i><x></x></a>
