<?xml version="1.0" encoding="utf-8"?>

<a><n>Kad mrtvi zapjevaju</n><s o="2020-05-21 21:00:00" d="2020-05-21 22:45:00" n="HRT2" id_tv="139"></s><p><k>Hrvatski film (12) (98:48).</k><d>Drama/komedija. Dvojica hrvatskih emigranata, jedan ekonomski, a drugi politički, devedesetih vraćaju se u domovinu, željni ljubavi, obiteljskog života i svoga rodnog kraja. No, stvari će se zakomplicirati, jer ekonomski emigrant, da bi dobio njemačku mirovinu, proglasi sebe mrtvim, pa mora putovati živ u mrtvačkom kovčegu. Ni povratak političkog emigranta također ne ide glatko jer njega još uvijek goni ostarjeli agent UDBE kojem bi to trebalo biti zadnje ubojstvo, pa će onda i on u mirovinu.
Dvojica prijatelja putuju njemačkim autocestama pomažući jedan drugom od ljudi koji ih progone. No najteže ih čeka u domovini, gdje umjesto sreće i mirnoga života dvojicu emigranata dočekuje psihoza rata koji je već počeo...
&quot;Kad mrtvi zapjevaju&quot; primio je brojna priznanja i nagrade. Nagrađen je na Filmskom festivalu u Puli 1998. (najbolja režija, glazba, zvuk, nagrada publike), u Fort Lauderdaleu na Floridi 1999. (Grand Prix), na US Comedy Art Festivalu u Aspenu 2000. (najbolji redatelj). Na Filmskom festivalu u Montrealu 1999. uvršten je u sekciju Svjetski velikani, a 2001. u Palm Springsu prikazan je u Elitnoj sekciji priznatih redatelja.</d></p><i><w>http://tv.sms.cz/televize/hrt2/20200521/1400903583-Kad-mrtvi-zapjevaju</w></i><x></x></a>
