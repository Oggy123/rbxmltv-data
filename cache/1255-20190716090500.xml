<?xml version="1.0" encoding="utf-8"?>

<a><n>Idealna niania (9)</n><s o="2019-07-16 09:05:00" d="2019-07-16 09:55:00" n="TTV" id_tv="1255"></s><p><d>Znalezienie igły w stogu siana jest ponoć łatwiejsze od znalezienia odpowiedzialnej, pracowitej i uczciwej niani. Wiedzą o tym doskonale rodzice, bohaterowie programu „Idealna niania”, którzy wertują setki ogłoszeń i odbywają spotkania z kandydatami na opiekunów ich pociech. Wszyscy gotowi do podjęcia pracy w charakterze opiekunki do dziecka twierdzą, że mają doświadczenie, kwalifikacje i predyspozycje. Jak jest naprawdę? Na rozmowach kwalifikacyjnych pojawią się kandydatki, którym nikt nie oddałby dziecka pod opiekę - często sprawiają wrażenie osób nie z tego świata! Nianią chciał być nie tylko lokalny polityk, czy gej planujący uwieść pana domu, ale w tej roli widziały się też pracowniczki agencji towarzyskiej, zwykłe oszustki i naciągacze. O palpitację serca przyprawiły rodziców opiekunki, które demolują domy, lewitują i kradną. I choć rodzice szukający niani do dzieci liczą się z tym, że znalezienie odpowiedniej osoby nie będzie łatwe, to mało kiedy zdają sobie sprawę z tego, że ich dom może zamienić się w miejsce klęski żywiołowej, festiwalu dziwnych pomysłów, a nawet w miejsce przestępstwa! Kolejna edycja programu „Idealna niania” pokazuje, z czym musi się liczyć każdy rodzic oddający swoje dziecko i dom pod opiekę mniej lub bardziej wykwalifikowanej niani. Widzowie zobaczą, co dzieje się w domu rodziny, która jako nianię zatrudnia… zakonnicę. Jej pierwszy próbny dzień w nowej roli zaskoczy nawet stałych widzów programu! Nie mniej emocji przeżyją ci, którzy będą śledzić poczynania niań, które zamiast zajmować się dziećmi, uprawiają czary albo urządzają opłakane w skutkach „botoks party”. Wśród chętnych na opiekunów dzieci znajdzie się też pan- będzie prawdziwym poszukiwaczem przygód rodem z filmów o Indiana Jones. Bohaterowie naszych odcinków przeżyją historie, które będziecie śledzić z zapartym tchem. Przygotuje się na nadchodzącą jesień! Czy rodzice znajdą dobre nianie?</d></p><i><w>http://tv.sms.cz/televize/ttv/20190716/1300831325-Idealna-niania-9</w></i><x></x></a>
