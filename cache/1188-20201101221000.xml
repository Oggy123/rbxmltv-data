<?xml version="1.0" encoding="utf-8"?>

<a><n>Johannes Brahms: Njemački rekvijem - Solisti, Zbor RTS-a, Zbor i Simfonijski orkestar HRT-a pod ravnanjem Tomislava Fačinija - V.Lisinski 31.10.2019. (69:54)</n><s o="2020-11-01 22:10:00" d="2020-11-01 23:20:00" n="HRT3" id_tv="1188"></s><p><d>Zbor i Simfonijski orkestar Hrvatske radiotelevizije pod ravnanjem maestra Tomislava Fačinija izveli su u Koncertnoj dvorani Vatroslava Lisinskog Njemački rekvijem za soliste, zbor i orkestar, op. 45 Johannesa Brahmsa. Tom prigodom, na prvom koncertu iz ciklusa Kanconijer, Zboru i Simfonijskom orkestru HRT-a u izvedbi se pridružio i Zbor Radio Televizije Srbije te vrsni solisti, njemačka sopranistica Cornelia Ptassek i hrvatski bas-bariton Krešimir Stražanac. Ovo neliturgijsko djelo Brahms je skladao potresen majčinom smrti na biblijski tekst i u njemačkom prijevodu teološkog reformatora Martina Luthera. Prva tri stavka Njemačkog rekvijema premijerno su izvedena u Beču 1867. godine, a premijera šest stavaka u Bremenu sljedeće godine dočekana je ovacijama. Cjelovita verzija izvedena je u Leipzigu 1869. te je ustoličila Brahmsa kao jednog od najutjecajnijih skladatelja toga vremena.</d></p><i><w>https://tv.sms.cz/televize/hrt3/20201101/1460253519-Johannes-brahms-njemacki-rekvijem-solisti-zbor-rts-a-zbor-i-simfonijski-orkestar-hrt-a-pod-ravnanjem-tomislava-facinija-v-lisinski-31-10-2019-69-54</w></i><x></x></a>
