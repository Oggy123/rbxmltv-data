<?xml version="1.0" encoding="utf-8"?>

<a><n>Josip Lovretić, emisija pučke i predajne kulture (2017.)</n><s o="2020-11-05 11:09:00" d="2020-11-05 11:38:00" n="HRT1" id_tv="138"></s><p><d>Josip Lovretić autor je prve hrvatske opsežne i sustavno napravljene etnografije o jednome lokalitetu, konkretno, o Otoku, pored Vinkovaca. Objavljena je u nekoliko dijelova, u Zbornicima za narodni život i običaje JAZU (današnje HAZU), počevši od 1897. godine. Te je godine njihov urednik, Antun Radić, u istome Zborniku objavio i svoju Osnovu za sabiranje i proučavanje građe o narodnom životu, prvu veliku i sustavnu etnografsku upitnicu u Hrvatskoj, naputak za opisivanje etnografske baštine. Međutim, čini se da mu je pri tome upravo Lovretićeva etnografija Otoka, tj. Lovretićeva sustavnost i iscrpnost poslužila kao predložak. 
Josip Lovretić bavio se i pisanjem etnografsko-prosvjetiteljske proze - novela i romana. Uz to je još i pasionirano bilježio i pamtio stihove iz usmene tradicije slavonskog sela, te ih u tome duhu i sam stvarao - pri čemu se, iako svećenik, nije libio niti erotskog pučkog izričaja... 


Stručna suradnica: mr. sc. Ljubica Gligorević, etnologinja
Snimatelj tona: Srećko Čabraja
Kolorist: Bogdan Tankosić
Odabir glazbe: Sonja Gospodnetić
Obrada zvuka: Krešimir Šušljek
Tajnica režije: Mirela Bedić</d></p><i><w>https://tv.sms.cz/televize/hrt1/20201105/1460388740-Josip-lovreti-emisija-pucke-i-predajne-kulture-2017</w></i><x></x></a>
