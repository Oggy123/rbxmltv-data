<?xml version="1.0" encoding="utf-8"?>

<a><n>Kulturna baština: Od Novigrada do Novigrada</n><s o="2019-07-26 16:40:00" d="2019-07-26 16:55:00" n="HRT4" id_tv="1189"></s><p><d>Vjerovali ili ne, u Hrvatskoj postoje (najmanje) četiri Novigrada. Novigrad, jedno od najstarijih mjesta srednje Podravine, smješten na južnim padinama Bilogore, prvi se put spominje kao Komarna još 1201. u ispravi kralja Emerika, a svoje sadašnje ime dobiva sredinom 17. stoljeća kada se nakon odlaska Turaka ovdje obnavlja život.
Na južnoj obali Novigradskog mora, tridesetak kilometara sjeveroistočno od Zadra, naše je sljedeće odredište - Novigrad - gradić koji se kaskadno spušta prema obali. U početku, na vrhu brda bila je prapovijesna gradina, pa rimska utvrda koja se u 13. stoljeću obnavlja i dobiva ime Castrum Novum - Novigrad.
S mora se vraćamo u kontinentalnu Hrvatsku, u pitomi kraj između rijeka Dobre i Mrežnice. U središtu Novigrada na Dobri, bivšem vlasništvu kneževa Frankopana, pozornost će nam privući crkva Uznesenja Blažene Djevice Marije.
Četvrti Novigrad je na zapadnoj obali Istre. Pravi grad postaje tek nakon što Karlo Veliki 788. osvaja Istru i odlučuje da će upravo ovdje biti baza za širenje na jugoistok.

Scenaristica i urednica: Edda Dubravec
Redatelj: Luka Marotti
Urednica: Edda Dubravec</d></p><i><qq><q id="r">repríza</q></qq><w>http://tv.sms.cz/televize/hrt4/20190726/1300986397-Kulturna-bastina-od-novigrada-do-novigrada</w></i><x></x></a>
