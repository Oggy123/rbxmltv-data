<?xml version="1.0" encoding="utf-8"?>

<a><n>Vrtoglavica</n><s o="2020-04-19 22:33:00" d="2020-04-20 00:38:00" n="HRT1" id_tv="138"></s><p><k>(Vertigo) Američki film (12) (1958.) (124:00) - Zlatno doba Hollywooda.</k><d>Triler. Johna &quot;Scottieja&quot; Fergusona (J. Stewart), detektiva iz San Francisca, još uvijek progone sjećanja na tragediju kad je stradao policajac koji mu je pokušavao pomoći zbog čega se povukao iz službe. Od tada se panično boji visine. Druži se sa slikaricom Marjorie &quot;Midge&quot; Wood (B. B. Geddes) i pokušava pomoći svom starom prijatelju Gavinu Elsteru (T. Helmore) čija supruga Madeleine (K. Novak) često izgubi osjećaj za vrijeme, te zna sate provesti u lutanju gradom ili muzeju, ali ničega se ne sjeća. Gavin uspije Johna nagovoriti da ju prati...
Impresivna psihološka drama &quot;Vrtoglavica&quot;, 1959. nominirana za Oscare za najbolji zvuk i scenografiju, te 1958. nagrađena na međunarodnom filmskom festivalu u San Sebastianu, općenito se drži najuspjelijim i najutjecajnijim filmom Alfreda Hitchcocka (39 stepenica, Dama koja nestaje, Rebecca, Ozloglašena, Prozor u dvorište, Psiho), filmaša kojemu je nakon 6 neuspjelih nominacija za Oscara 1968. godine dodijeljena počasna Akademijina nagrada Irving G. Thalberg. &quot;Vrtoglavica&quot; je kompleksna, tjeskobna, izuzetno dojmljiva i sugestivna ekranizacija krimića &quot;D'entre les morts&quot; nastalog iz pera Pierrea Boileaua i Thomasa, glasovitog francuskog spisateljskog dvojca za čijim su romanima filmski producenti i redatelji često posezali. Hitchcock se vješto poigrava očekivanjima gledatelja, intrigantno umnaža motiv dvostrukih identiteta i često briše granicu između sna i jave. &quot;Vrtoglavica&quot; je tijekom proteklih pedesetak godina snažno utjecala na djela brojnih redatelja, a osobito na radove francuskih novovalovaca. U glavnoj ulozi je J. Stewart (Divan život, Gola mamuza, Priča o Glennu Milleru, Čovjek koji je ubio Liberty Valancea), glumca koji je od 5 oskarovskih nominacija potvrdio onu za glavnu ulogu u drami &quot;Philadelphijska priča&quot;, a njegova je partnerica K. Novak (Čovjek sa zlatnom rukom, Velika pljačka banke, Napuklo ogledalo). Filmsku glazbu potpisuje Hitchcockov stalni suradnik, oskarovac Bernard Hermann.</d></p><i><w>http://tv.sms.cz/televize/hrt1/20200419/1390858742-Vrtoglavica</w></i><x></x></a>
