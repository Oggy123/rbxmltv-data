<?xml version="1.0" encoding="utf-8"?>

<a><n>Mackennino zlato</n><s o="2020-05-24 20:05:00" d="2020-05-24 22:20:00" n="HRT2" id_tv="139"></s><p><k>(Mackenna's Gold) Američki film (12) (1969.) 128:00.</k><d>Vestern. Prema legendi u kanjonu Del Ori skriveno je zlato neprocjenjive vrijednosti. Za njim već stoljećima tragaju pustolovi svih vrsta, no zlato im uporno izmiče, donoseći nesreću svima koji ga traže. Jednoga dana na šerifa MacKennu (G. Peck) u pustinji zapuca ostarjeli indijanski vrač. Šerif pogodi vrača koji ubrzo umre ostavivši šerifu kartu koja pokazuje put do zlata. I sam nekadašnji lovac na legendarno zlato, MacKenna baca kartu u vatru, odlučan u namjeri da se više njime ne bavi, no ubrzo ga otme opasna banda predvođena Coloradom (O. Sharif). Prisile MacKennu da ih odvede do mjesta na kojem je skriveno zlato... 
Vestern &quot;Mackennino zlato&quot; prvorazredni je filmski spektakl dinamične radnje, intrigantnih likova, sjajne kamere, još bolje glazbe i izvrsne atmosfere. Ipak, udarni adut filma je sjajna glumačka ekipa koju predvode nezaboravni G. Peck (Ubiti pticu rugalicu) i O. Sharif (Doktor Živago), a među uistinu brojnim velikim glumcima valja istaknuti još barem T. Savalasa (12 žigosanih), E. Wallacha (Dobar, loš, zao) i legendarnog E. G. Robinsona (Mali Cezar, Key Largo). Film J. Leeja Thompsona (Topovi Navaronea, Rt straha) okupio je i brojna druga slavna imena pa je tako scenarij napisao proslavljeni scenarist &quot;Točno u podne&quot; Carl Foreman dok je glazbu skladao višestruki osvajač Oscara Dimitri Tiomkin (Alamo, Dvoboj na suncu, Točno u podne), jedan od najvećih skladatelja filmske glazbe u povijesti.</d></p><i><w>http://tv.sms.cz/televize/hrt2/20200524/1401026564-Mackennino-zlato</w></i><x></x></a>
