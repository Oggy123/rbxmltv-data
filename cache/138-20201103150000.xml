<?xml version="1.0" encoding="utf-8"?>

<a><n>Martin Clunes (1/4)</n><s o="2020-11-03 15:00:00" d="2020-11-03 15:55:00" n="HRT1" id_tv="138"></s><p><k>(Martin Clunes - Islands Of America) Otoci Amerike, dokumentarna serija (47min).</k><d>Martin Clunes, britanski glumac, Tv voditelj, redatelj i komičar, kreće na epsko putovanje. Želi otkriti kako izgleda život na otocima uz obale Sjedinjenih Američkih Država. 
Nakon snimanja uspješnih dokumentarnih serija o otocima Britanije i Australije, Clunes je postao fasciniran jedistvenim obilježjima otočnog života, što katkad podrazumijeva veliku udaljenost od ostatka svijeta.
Ovaj put prijeći će 16.000 kilometara, od zapada prema istoku SAD-a, od havajskih otoka sunca i vatre, preko aljaških otoka snijega i leda, do elitnih ljetovališta uz obalu Nove Engleske. Otkrit će nam drukčije lice Sjedinjenih Država, dalje od granica matičnoga kopna. Upoznat ćemo ljude koje je priroda suočila s ekstremnim izazovima. 
Uz obale SAD-a postoji 18.000 otoka s registriranim imenima te još tisuće onih koji su premali da bi dobili ime. Svaki je otok poseban i krije jedinstvenu priču. Steći ćemo drukčiji uvid u ovu zemlju koja nam je naizgled tako dobro poznata.

1. epizoda 

Havaji su Clunesovo prvo odredište - tropsko otočje prekriveno bujnim zelenilom. Zanima ga što se krije iza imidža turističkog raja, sunčanih plaža i daskanja na valovima. Saznat će kako se stanovnici suočavaju s kaosom koji izazivaju rijeke lave i oblaci vulkanskog dima. 
S Havaja će odletjeti 4.000 kilometara sjeverno, na otoke uz obalu Aljaske. Kontrast ne može biti veći. Nakon tropskih kišnih šuma i krcatih plaža dolazi u krajolik pun ledenjaka, jedno od najrjeđe naseljenih područja SAD-a.</d></p><i><t>Dokument</t><w>https://tv.sms.cz/televize/hrt1/20201103/1460336434-Martin-clunes-1-4</w></i><x></x></a>
