<?xml version="1.0" encoding="utf-8"?>

<a><n>Na rubu znanosti: Ekonomija sreće (50:53)</n><s o="2019-07-24 10:35:00" d="2019-07-24 11:25:00" n="HRT3" id_tv="1188"></s><p><d>Za današnji model linearne ekonomije alfa i omega jest BDP - mjera koja je s vremenom neopravdano postala mjerilo i ekonomskog rasta, i razvoja, i napretka, pa čak i blagostanja. Brojne su kritike BDP-a, no o njima se mnogo ne govori. S druge strane, postoje brojne alternativne mjere progresa društva koje naglasak često ne stavljaju na monetarne komponente. Neke od njih su i subjektivne prirode, poput indeksa sreće građana, kojim se izučava što ljude čini sretnima i životno zadovoljnima. Usprkos tome što više novca ne znači nužno više sreće, što pokazuju znanstvena istraživanja, na razini države i svijeta isključivo se teži maksimiziranju bogatstva, i to kroz možda neadekvatni BDP. Sama ekonomija sreće obuhvaća raspon od ispitivanja stvarnog stanja u društvu i životnog zadovoljstva građana, do naglaska na lokalizaciju proizvodnje i poticanje udruživanja. Time se bavi Anita Frajman Ivković, osječka ekonomistica koja je doktorirala na temu ekonomije sreće na primjeru Osijeka.

Urednik i voditelj: Krešimir Mišak</d></p><i><w>http://tv.sms.cz/televize/hrt3/20190724/1301061948-Na-rubu-znanosti-ekonomija-sre-e-50-53</w></i><x></x></a>
