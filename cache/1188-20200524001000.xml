<?xml version="1.0" encoding="utf-8"?>

<a><n>Anđeli i demoni (15)</n><s o="2020-05-24 00:10:00" d="2020-05-24 01:45:00" n="HRT3" id_tv="1188"></s><p><k>(Frailty) Američko-njemačko-talijanski film.</k><d>Horor/drama. Wesley Doyle (P. Boothe) je iskusni agent FBI-ja koji već dugo traga za zloglasnim serijskim ubojicom poznatim pod nadimkom &quot;Božje ruke&quot;. Stoga je sasvim razumljivo da je prilično sumnjičav kad jedne večeri u svom uredu u Dallasu zatekne mladića koji tvrdi da zna identitet ubojice. Fenton Meiks (M. McConaughey) tvrdi da je za sva ubojstva odgovoran njegov brat Adam, koji je mučen grižnjom savjesti nedavno počinio samoubojstvo. Priča o Adamovim zločinima seže daleko u prošlost, u 1979. godinu, u vrijeme kad su Fenton (M. O'Leary) i njegov mlađi brat (J. Sumpter) nakon majčine smrti s ocem (B. Paxton) živjeli u malom gradu na jugu. Vješt automehaničar i dotad vrlo brižan roditelj, otac ih je iznenada jedne noći probudio i ispričao im uznemirujuću priču. Tvrdio je da je u sobi upravo ugledao anđela koji mu se obratio zahtjevajući da uništava demone u ljudskom obličju, u čemu bi mu trebali pomoći i sinovi... 
Redateljski prvijenac poznatog, no ne osobito popularnog, američkog glumca Billa Paxtona &quot;Anđeli i demoni&quot; svog autora predstavlja kao vrlo darovitog i već zrelog filmaša nesklonog kompromisima. Film snimljen prema debitantskom scenariju Brenta Hanleya iznimno je tjeskobno, uznemirujuće i mračno ostvarenje, snimljeno na lokacijama na kojima je nastao kultni horor &quot;Teksaški masakr motornom pilom&quot; (1974.) Tobea Hoopera. Dok su u Hooperovu djelu stravična zbivanja bila predočena u realnom vremenu i iz vizure žrtava, ova priča odvija se tijekom dva desetljeća i bavi se isključivo ubojicama.</d></p><i><w>http://tv.sms.cz/televize/hrt3/20200524/1401026765-An-eli-i-demoni-15</w></i><x></x></a>
