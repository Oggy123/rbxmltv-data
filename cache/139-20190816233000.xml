<?xml version="1.0" encoding="utf-8"?>

<a><n>Putovanje prostor-vremenom (1/6)</n><s o="2019-08-16 23:30:00" d="2019-08-17 00:20:00" n="HRT2" id_tv="139"></s><p><k>(Spacetime) Put na Mars - osvajanje planeta
Dokumentarna serija.</k><d>Svemir već stoljećima fascinira ljudski rod. Znanstvenici proučavaju vrijeme i prostor te pokušavaju odgonetnuti njegove zagonetke.
Pomoću sve naprednije tehnologije stručnjaci su posljednjih godina uspjeli pronaći ključne odgovore na pitanja stara stotine godina. Koliko je za nas važno otkrivanje ekstrasolarnih planeta? Na kojim bi mjesecima u Sunčevu sustavu bio moguć život kakav poznajemo? Kakva nam opasnost prijeti od asteroida? Je li moguće putovati kroz vrijeme? Što su crvotočine? Ova serija bavi se tim i mnogim drugim uzbudljivim pitanjima.
Jedan od najuglednijih stručnjaka za svemir, prof. dr. Ulrich Walter, vodi nas kroz ovu dokumentarnu seriju. Sudjelovao je u misiji Shuttle D-2 te pripada veoma ekskluzivnoj skupini od samo 500 ljudi koji su imali priliku vidjeti naš planet iz svemira. U šest epizoda serije on će nam pružiti uvid u najnovija istraživanja svemira, nova otkrića i njihov utjecaj na našu budućnost. Moguće otkriće devetog planeta u Sunčevu sustavu i senzacionalno otkriće gravitacijskih valova dospjeli su na naslovnice diljem svijeta. Ta su otkrića samo vrh nezamislivo velikog ledenog brijega.

Produkcija: Parade Media
Odabrala: Mira Vočinkić 

1. epizoda

2. kolovoza 2048. svemirska letjelica stigla je na Mars. Posada je sletjela na Crveni planet - to je golem korak za čovječanstvo. 79 godina nakon prvog slijetanja na Mjesec čovjek je stupio na drugi planet. To je fiktivni scenarij. Ali ljudi na Marsu postat će stvarnost. Još od 60-ih godina znamo kako je na Marsu. Deseci sondi posjetili su Crveni planet te nam poslali fotografije i podatke. Dobili smo izvješća o olujama i pustinjama. Naposljetku imamo više pitanja nego odgovora - osobito na goruće pitanje o životu, prošlosti ili sadašnjosti, na susjednom planetu. Samo će ljudska misija na Mars definitivno riješiti tu zagonetku, kad znanstvenici i inženjeri istraže Crveni planet na licu mjesta.</d></p><i><t>Dokument</t><qq><q id="r">repríza</q></qq><w>http://tv.sms.cz/televize/hrt2/20190816/1310708781-Putovanje-prostor-vremenom-1-6</w></i><x></x></a>
