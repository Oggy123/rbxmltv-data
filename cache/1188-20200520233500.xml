<?xml version="1.0" encoding="utf-8"?>

<a><n>Garaža: Jonathan (2018.)</n><s o="2020-05-20 23:35:00" d="2020-05-21 00:05:00" n="HRT3" id_tv="1188"></s><p><d>Riječku grupu Jonathan, od 2012. godine, čini pet prijatelja s različitim glazbenim pozadinama: vokal Zoran Badurina stiže iz nekadašnjih Saliona, bubnjar Branko Kovačić bio je član Leta3, benda Mlat i Salion, zatim Darko Petković, gitara, i Nikica Jurjević, bas, dio su riječke pank-legende, kultnih Pasa, a Tomislav Radinović svojedobno je osvježio zvuk Mandrila. Bandu se priključio i novi član, klavijaturist Hrvoje Šćulac, jedna od okosnica benda Quassar.
Nastupni EP &quot;Jonathan&quot; u prvi plan je gurnuo singl &quot;Maggie&quot;, objavljen 2013. Hvalospjevi kritičara nastavili su se i o debitantskom albumu &quot;Bliss&quot; (svibanj 2014.). Godine 2015. im izlazi EP &quot;Getting Closer Is Keeping Us Apart&quot;, nakon čega je uslijedila nominacija za Novog izvođača godine na 22. Porinu. Stalan rad pokazuje da je Jonathan na vrhuncu kreativnosti. Početkom svibnja 2016. bend je u eter pustio singl &quot;Heaven&quot; kao najavu novog izdanja, konceptualnog albuma od dva dijela, &quot;To Love Or To Hold&quot;, objavljenih početkom 2017. i u veljači 2018., čime je zaokruženo jedno razdoblje stvaranja.
Jonathan se uspoređuje s predstavnicima indie rock svijeta, kao što su Franz Ferdinand, Editors (s kojim su imali miniturneju), Interpol, Placebo ili The Strokes. Rasprodani koncerti po cijeloj Hrvatskoj, nastupi u najvažnijim klubovima i festivalima u regiji, kao i činjenica da su svirali kao predgrupa The Killersima, jednom od najvećih američkih indie bendova, govore u prilog tome da Jonathan zaista pripadaju ovoj zvjezdanoj kombinaciji.
U Garaži izvode: Something to Cry About, Seasons, Way to Go, Moments i Who Lies to Whom.</d></p><i><t>Zábava</t><w>http://tv.sms.cz/televize/hrt3/20200520/1400864647-Garaza-jonathan-2018</w></i><x></x></a>
