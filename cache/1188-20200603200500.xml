<?xml version="1.0" encoding="utf-8"?>

<a><n>Igrač</n><s o="2020-06-03 20:05:00" d="2020-06-03 22:05:00" n="HRT3" id_tv="1188"></s><p><k>(The Player) Američki film (12) - Dupla projekcija: Robert Altman.</k><d>Drama s elementima komedije. Mladi Griffin Mill (T. Robbins) zaposlen je u holivudskom studiju i svakog dana sasluša desetke ideja za filmove, koje mu nude scenaristi. Kad počne dobivati prijeteće poruke, zaključi da ih šalje David Kahane (V. D'Onofrio), scenarist kojeg je odbio prije nekoliko mjeseci. Mill otputuje u Pasadenu kako bi razgovarao s njim, no dođe do svađe i tučnjave u kojoj Mill ubije Kahanea i pobjegne s mjesta zločina. U sljedećih nekoliko dana stvari izmiču kontroli: Mill se boji da mu je položaj na poslu ugrožen, prijeteće poruke stižu i dalje, policija ga ispituje o susretu s Kahaneom, a njega, već nakon prvog susreta, neodoljivo privlači Kahaneova djevojka June Gudmundsdottir (G. Scacchi)...
Nakon što se 70-ih proslavio filmovima &quot;M.A.S.H.&quot; i &quot;Nashville&quot;, 80-e su za američkog redatelja, scenarista i producenta Roberta Altmana bile razdoblje stvaralačke krize, a film &quot;Igrač&quot;, snimljen 1992., označio je njegov veliki povratak. U tome satiričnom prikazu holivudske industrije Altman se poigrava žanrovima drame, komedije i trilera. Za glavnog glumca Tima Robbinsa to je bio početak suradnje s Altmanom - kasnije je glumio i u filmovima &quot;Kratki rezovi&quot; i &quot;Pret-ŕ-porter&quot;. Film je postigao velik uspjeh i kod publike i kod kritike, te je bio nominiran za Oscara u tri kategorije. Osvojio je nagrade za najboljeg redatelja i najboljeg glumca (Robbins) u Cannesu, nagradu BAFTA za scenarij i režiju, nagradu londonskih kritičara (ALFS) za redatelja godine i scenarista godine, dva Zlatna globusa i još desetak filmskih nagrada.</d></p><i><w>http://tv.sms.cz/televize/hrt3/20200603/1410344258-Igrac</w></i><x></x></a>
