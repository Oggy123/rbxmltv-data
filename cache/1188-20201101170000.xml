<?xml version="1.0" encoding="utf-8"?>

<a><n>Bijelo pero</n><s o="2020-11-01 17:00:00" d="2020-11-01 18:40:00" n="HRT3" id_tv="1188"></s><p><k>Američki film (12) - ciklus klasičnog vesterna (98:10).</k><d>Vestern. Teritorij sjevernog Wyominga 1877. godine, u doba kad su tamo uglavnom živjeli Indijanci iz plemena Čejena. Dok putuje prema utvrdi Laramie, odvažni Josh Tanner (R. Wagner) u rijeci ugleda mrtvo tijelo bijelca kojeg su ubili Indijanci. Odluči pobrinuti se za leš i shvati da je to test kojem ga podvrgavaju mladi ratnici Čejeni. Promatraju ga Mali Pas (J. Hunter), mladi Indijanac i sin mudrog čejenskog poglavice Slomljena Ruka (E. Franz), i njegov neobuzdani prijatelj Američki Konj (H. O'Brian). Zaključe da je Josh oprezan i razborit bijelac i odluče mu poštedjeti život. Stigavši u utvrdu kojom zapovijeda pukovnik Lindsay (J. Lund), Josh se smjesti u skladištu trgovca Magrudera (E. Meyer) koji mrzi Indijance, za raziku od njegove privlačne kćeri Ann (V. Leith). Josh uskoro u preriji ponovno naleti na Malog Psa, a nakon što mu Josh pokloni češalj, Mali Pas ga u znak povjerenja upozna sa svojom sestrom Zorom (D. Paget), te mu pokloni vrijedno krzno. U međuvremenu, pukovnik Lindsay odluči Joshovu bliskost s Čejenima iskoristiti za preseljenje Indijanaca na jug...
Vestern iskusnog redatelja Roberta D. Webba (Karipski misterij, Sedam zlatnih gradova, Love Me Tender), filmaša koji je 1938. godine kao pomoćni redatelj osvojio Oscara za mjuzikl &quot;U starom Chicagu&quot; Henryja Kinga, još je jedno ostvarenje koje je, poput glasovitog vesterna &quot;Slomljena strijela&quot; Delmera Davesa, tijekom 1950-ih godina s razumijevanjem i suosjećanjem tematiziralo stradanja Indijanaca. Ovaj angažirani vestern liberalnog duha temeljen na istinitim događajima iz 1877. godine djelo je u kojem su Indijanci prikazani kao ljudska bića.</d></p><i><w>https://tv.sms.cz/televize/hrt3/20201101/1460253514-Bijelo-pero</w></i><x></x></a>
