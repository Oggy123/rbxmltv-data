<?xml version="1.0" encoding="utf-8"?>

<a><n>Clairino koljeno</n><s o="2020-06-02 20:05:00" d="2020-06-02 21:50:00" n="HRT3" id_tv="1188"></s><p><k>(Le Genou De Claire) Francuski film (12) - 100 godina Erica Rohmera.</k><d>Humoristična drama. Jérôme (J.-C. Brialy) je ataše za kulturu koji je upravo otpočeo svoj jednomjesečni godišnji odmor na obali jezera Lac d' Annecy. Mladi diplomat na odmoru slučajno sretne svoju staru prijateljicu Auroru (A. Cornu) koja ga ubrzo upozna sa svojom prijateljicom gospođom Walter (M. Montel). Jérômeu pozornost privuku njezine dvije kćeri tinejdžerice, Laura (B. Romand) i osobito Claire (L. de Monaghan). Laura se u njega zaljubi na prvi pogled, a Jérôme postane opsjednut Clairinin koljenom...
Ispričati filmsku priču o zanesenosti mladog diplomata koljenom jedne tinejdžerice i pritom ostvariti skladnu, duhovitu i slojevitu cjelinu može samo redatelj i scenarist poput Erica Rohmera. To je pretposljednja 'priča o moralu' iz njegova prvog filmskog ciklusa (1962.-1972.), Rohmerova je humoristična drama &quot;Claireino koljeno&quot; maestralan prikaz nepredvidivosti i nedokučivosti ljudske prirode i seksualnosti, poglavito fetišizma. To je istančana studija karaktera koja obiluje intelektualnim čavrljanjima o najrazličitijim stvarima od pitanja klime preko diplomacije do muško-ženskih odnosa. No film je i vizualno sofisticiran, pa svakako treba istaknuti bajkovitu fotografiju snimatelja Néstora Almendrosa. Drama &quot;Claireino koljeno&quot; nagrađena je prestižnim priznanjem Prix Louis Delluc, nominirana je za Zlatni globus u kategoriji najboljeg stranog filma itd.</d></p><i><w>http://tv.sms.cz/televize/hrt3/20200602/1410372968-Clairino-koljeno</w></i><x></x></a>
