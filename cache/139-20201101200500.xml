<?xml version="1.0" encoding="utf-8"?>

<a><n>Pogodi tko dolazi na večeru</n><s o="2020-11-01 20:05:00" d="2020-11-01 21:55:00" n="HRT2" id_tv="139"></s><p><k>(Guess Who's Coming To Dinner) Američki film (1967.) (103:38) - Filmovi s 5 zvjezdica.</k><d>Drama. Christina (K. Hepburn) i Matt Drayton (S. Tracy) roditelji su 25-godišnje Joey (K. Houghton) koja sa sveučilišta dolazi kući na kraći odmor. Dovodi i gosta, svojeg zaručnika, prema njezinim riječima, iznimno inteligentnog, pametnog, uspješnog i šarmantnog liječnika. Roditelji su oduševljeni sve dok se ne pojavi crnac (S. Poitier). Šokirani, oni ipak dolaze k sebi, a sve što je njihova kći rekla o njemu pokazuje se i više no točno. Njih dvoje, koji se namjeravaju uskoro vjenčati, od njih jedino traže blagoslov...
&quot;Pogodi tko dolazi na večeru&quot; gorka je komedija čiji je autor William Rose također i scenarist. Rose je nagrađen Oscarima za izvornu priču i scenarij, a Katharine Hepburn za glavnu žensku ulogu. Film je bio nominiran i za najbolji film, glavnu mušku ulogu (S. Tracy), sporednu mušku ulogu (C. Kellaway), sporednu žensku ulogu (B. Richards), najboljeg redatelja, montažu, glazbu i scenografiju. To je posljednji film slavnog Spencera Tracyja. Zanimljivo je napomenuti kako kći Katharine Hepburn u ovom filmu glumi njezina nećakinja Katharine Houghton koja je po njoj dobila i ime.</d></p><i><w>https://tv.sms.cz/televize/hrt2/20201101/1460253491-Pogodi-tko-dolazi-na-veceru</w></i><x></x></a>
