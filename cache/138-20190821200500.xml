<?xml version="1.0" encoding="utf-8"?>

<a><n>Tada &amp; Sada - Hrvatska (1/4)</n><s o="2019-08-21 20:05:00" d="2019-08-21 21:00:00" n="HRT1" id_tv="138"></s><p><k>Dokumentarna serija.</k><d>U dokumentarnoj seriji Tada &amp; Sada - Hrvatska, autora Gorana Milića, u četiri pedesetominutna nastavka uspoređuje se život u Socijalističkoj Republici Hrvatskoj s današnjicom u samostalnoj Republici Hrvatskoj. Iz bogate arhive Hrvatske radiotelevizije i drugih izvora, uz snimke nastale u nekoliko posljednjih godina, analitički se i statistički, uz izjave svjedoka i stručnjaka, prikazuje život u komunizmu od poraća do raspada Socijalističke Federativne Republike Jugoslavije i uspoređuje s današnjim u mnogim područjima - politici, gospodarstvu, životnome standardu, proizvodnji i uslugama, zaposlenosti, infrastrukturi, školstvu, zdravstvu, stambenome standardu, kulturi, sportu itd. Što smo mogli kupiti za prosječnu plaću 1968. godine, koliko se čekalo na stanarsko pravo u društvenim stanovima, kako se ljetovalo, kakav je bio odnos prema medijima, civilnomu društvu, vjerskim i ljudskim pravima, LGBT populaciji, kakav je bio odnos prema borcima Narodno-oslobodilačkoga rata (NOR) u usporedbi s odnosom prema onima iz Domovinskoga rata, pitanja su kojima se bavi televizijska serija Tada &amp; Sada - Hrvatska. U njoj se, među ostalim, donosi i pogled na Jasenovac, Bleiburg, Goli otok te na položaj SR Hrvatske u SFR Jugoslaviji iz današnje perspektive. Što su bile prednosti, a što poteškoće za hrvatsko gospodarstvo na širemu jugoslavenskom tržištu, kako i zašto je nastalo Hrvatsko proljeće i kako je završilo, pitanja su koja aktualizira serija. 
Serija uspoređuje i medijsku cenzuru i autocenzuru u ondašnje i današnje vrijeme i donosi priče o autocesti Zagreb-Split, poduzećima koja su dobro poslovala i onda i danas, o propalim poduzećima koja nisu preživjela tranziciju, o ondašnjoj nacionalizaciji i konfiskaciji i današnjoj pretvorbi i privatizaciji te brojnim drugim temama. 
Uz nekoliko skečeva profesionalnih glumaca na sve te teme cijela serija ima odmak od zapjenušanih rasprava koje prošlost i današnjicu vide samo u crnim ili ružičastim bojama. U seriji govore ljudi koji su robijali u komunizmu zbog verbalnoga delikta ili suprotstavljanja jednopartijskoj, komunističkoj doktrini. Bit će i onih koji su iz krajnje siromašnih obitelji dobili potporu, stipendije i priliku da postanu uspješni liječnici, inženjeri, znanstvenici.
Serija Tada &amp; Sada - Hrvatska snimljena je u koprodukciji Hrvatske radiotelevizije sa sarajevskom produkcijskom tvrtkom Fotoart i Al Jazeerom Balkans. Autor je projekta, scenarist, redatelj i reporter, iskusni novinar Goran Milić. 

1. epizoda

U prvoj emisiji pogledajte kako se živjelo u onom sustavu u Jugoslaviji. Kako se živi danas u Hrvatskoj u Europskoj uniji, u ovom sustavu? Život je slojevit, a razlika je jako puno. 

Autor: Goran Milić 
Producentica: Melina Kamerić 
Ton/montaža/postprodukcija: Adnan Zilić 
Snimatelj: Ajnur Ibričić 
Autor glazbe: Dino Šukalo 
Vizualni identitet/grafička obrada: Muamer Adilović, Hasan Bajramović, Adnan Halvadžija 
Koprodukcija: HRT, FotoArt, Al Jazeera Balkans, 2017.
Urednik: Vladimir Brnardić</d></p><i><t>Sport</t><qq><q id="r">repríza</q></qq><w>http://tv.sms.cz/televize/hrt1/20190821/1310855002-Tada-sada-hrvatska-1-4</w></i><x></x></a>
