<?xml version="1.0" encoding="utf-8"?>

<a><n>Tajne Arapskog poluotoka (1/5)</n><s o="2020-06-08 16:45:00" d="2020-06-08 17:40:00" n="HRT2" id_tv="139"></s><p><k>(Secrets Of Arabia / Unbekanntes Arabien) Saudijska Arabija - Zapad
Dokumentarna serija.</k><d>Omotane legendama i tajnama, sedam država Arapskog poluotoka, njihovi čudesni krajolici i drevna kraljevstva suočavaju se s naglim promjenama.
Crno zlato koje pršti iz pijeska prebacilo je većinu tih zemalja gotovo preko noći u suvremeno doba. Pa ipak, brojne narodne proslave, promicanje drevnih zanata i očuvanje povijesnih spomenika govori o velikoj povijesnoj svijesti Arapa.
Zemlje su raznolike i posebne, a unatoč velikom bogatstvu, silna se važnost pridaje povijesti i tradicijama. Serija prikazuje taj egzotični poluotok, njegovu velebnu prirodu i jedinstvene kulturne spomenike te otkriva fascinantnu suprotstavljenost napretka i tradicije.

1. epizoda:

Saudijska Arabija, golemo kraljevstvo u pustinji, glasi za superbogato i strogo konzervativno društvo. Razdvojeni spolovi, posve pokrivene žene, nepostojanje kina, kazališta, zabave. To zvuči odbojno. No kako zaista funkcionira to društvo u islamskoj kraljevini? Kako ljudi ovdje žive, o čemu sanjaju, što očekuju od budućnosti? U Jiddi, najšarenijem gradu na Crvenom moru, osamnaestogodišnja Džumana Halid sanjari o tome da će jednoga dana plesati u javnosti kao prva saudijska primabalerina. Huda Talbani ne obazire se na stroga pravila i osnovala je mobilni servis za kućne ljubimce. Saudijske su žene kreativne kad žele naći nišu za svoje potrebe. Dok su među sobom, nalaze prostora za improvizaciju, a mnoge od njih nastoje odrediti vlastitu budućnosti. Muškarci se, pak, drže svojih tradicija. Neposredna blizina Meke omogućava Aliju da najmanje jedanput godišnje hodočasti u najsvetije mjesto Islama. Ondje nalazi mir i potvrdu da je na pravome putu. A u brdima pokrajine Asir neki muškarci čak traže utočište u tradiciji svojih predaka. Takozvani cvjetni muževi Asira ukrašavaju glavu vijencem i nose šarenu nošnju. Na taj se način izdvajaju iz zakona jednakosti koji nameće kraljevska obitelj. Na van se Saudijska Arabija možda doima kao jedinstvena zemlja, ali pogled u unutrašnjost nudi neočekivanu raznolikost.</d></p><i><t>Dokument</t><qq><q id="r">repríza</q></qq><w>http://tv.sms.cz/televize/hrt2/20200608/1410484372-Tajne-arapskog-poluotoka-1-5</w></i><x></x></a>
