<?xml version="1.0" encoding="utf-8"?>

<a><n>Profesionalci</n><s o="2020-06-07 21:00:00" d="2020-06-07 23:00:00" n="HRT2" id_tv="139"></s><p><k>(The Professionals) Američki film (12) (1966.) 113:00 - Filmovi s 5 zvjezdica.</k><d>Vestern. U suton meksičke revolucije zemljoposjednik Grant (R. Bellamy) unajmljuje plaćenike koji će krenuti u nemoguću misiju: spašavanje njegove supruge iz ruku meksičkog revolucionara Jesusa Raze (J. Palance). Grant angažira pustolova Henryja 'Rica' Fardana (L. Marvin), koji je s Razom na istoj strani godinama ratovao, skauta Jakea Sharpa (W. Stroode) i eksperta za konje Hansa Ehrengarda (R. Ryan). Vođa misije Rico angažira i stručnjaka za eksploziv Billa Dolwortha (B. Lancaster), koji se također borio s njim i Razom u Meksiku... 
Američki scenarist i redatelj Richard Brooks proslavio se ambicioznim dramama, nerijetko utemeljenim na slavnim književnim predlošcima (Slatka ptica mladosti, Mačka na vrućem limenom krovu, Braća Karamazovi). Iako rijetko spominjan među njegovim najpopularnijim ostvarenjima, vestern &quot;Profesionalci&quot; možda je i najbolji Brooksov film. Sadrži najbolje značajke starog Hollywooda, koji je bio na zalasku, i novoga, koji se tek počeo pojavljivati. &quot;Profesionalci&quot; su narativno superioran film fascinantno profiliranih likova, izvrsnih dijaloga i efektnog podteksta o meksičkoj revoluciji. &quot;Profesionalce&quot; vrijedi preporučiti i zbog briljantne glumačke ekipe: L. Marvin (Čovjek koji je ubio Libertyja Valancea, Cat Ballou), B. Lancaster (Ptičar iz Alcatraza, Obračun kod O.K. Corrala, Gepard), R. Ryan (Divlja horda, Namještaljka), W. Stroode (Crni narednik) i J. Palance (Shane), a dojmljiv nastup zabilježila je i C. Cardinale (Bilo jednom na Divljem zapadu). Brooksov film utjecao je pored ostalog i na &quot;Divlju hordu&quot; Sama Peckinpaha, najvažniji vestern na prijelazu iz 60-ih u 70-e.</d></p><i><w>http://tv.sms.cz/televize/hrt2/20200607/1410426621-Profesionalci</w></i><x></x></a>
