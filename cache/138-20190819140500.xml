<?xml version="1.0" encoding="utf-8"?>

<a><n>Mjesto koje zovem dom VI (1/10)</n><s o="2019-08-19 14:05:00" d="2019-08-19 15:00:00" n="HRT1" id_tv="138"></s><p><k>(A Place To Call Home VI) Serija.</k><d>Posljednje poglavlje sage o obitelji Bligh nosi ljubav i iscjeljenje istaknutoj australskoj obitelji, svi se istinski ostvaruju u životu i nalaze mjesto koje mogu zvati dom.
Krajem pedesetih u Invernessu svi stanari Ash Parka uspiju se suočiti sa svojim strahovima i zacijeliti unutarnje rane. Neki moraju nadići psihičke traume iz rata, drugima je traume nanijela sudbina, obitelj, prijatelji ili neprijatelji. Srca su izložena kad junačke preobrazbe, ljubav, žrtvovanje i dobrota prema bližnjem odvedu do evoluiranja u bolju verziju sebe. Neka je odredišta na početku puta bilo gotovo nemoguće zamisliti.
I sam se Ash Park mijenja. Previše je godina bio kuća na brdu, neblagonakloni gospodar svega što nadzire i pobornik arbitrarnih staromodnih standarda. U ovoj sezoni posjed se ponovno rađa kao otvoreni dom koji pozdravlja različitost i promjenu, bavi se zajednicom, ljubavlju povezuje posjede obitelji Bligh sa selom. Svi stanovnici Invernessa zajedno se suočavaju s mračnijim društvenim pitanjima toga doba: homoseksualnošću, samohranim majčinstvom, rasizmom i dugoročnim posljedicama rata.
Sarah se suočava sa svojim najvećim strahom: da prepuštanje sreći vodi u tragediju. Prestat će bježati od svoje budućnosti, budućnosti Sare Bligh, i napokon će moći opet voljeti i vjerovati sudbini. No kada George dobije ponudu koja mijenja život, vidjet ćemo koliko je Sarah zapravo napredovala.
Novo doba sada usmjerava Ash Park u budućnost i Elizabeth je prisiljena pogledati u sebe i zapitati se vrijedi li se držati onoga što ondje vidi. Odlučuje se promijeniti i odvojiti od tugovanja za Douglasom i tako otkriva nježniju, ali dinamičniju ženu u sebi. Elizabeth će si tako stvoriti novo mjesto u svijetu koje će sigurno imati trajan utjecaj na tisuće ljudi.
Brak Jack i Carolyn u opasnosti je, on se i dalje skriva od svijeta u Invernessu, a ona se sjeća svog bezbrižnog starog života kad se stara ljubav vrati u njezin život. Annina neortodoksna trudnoća otežavat će joj život dok i dalje napada licemjerje ukorijenjeno u uskogrudnom društvu koje želi odvući u budućnost. Olivia bi zbog izbora zaručnika mogla zauvijek izgubiti Georgieja i James će se naći pred odlukom o vraćanju u njezin život. Henryju će se jedne kobne noći život nepovratno promijeniti i zapitat će se jesu li važniji ljubav ili karijera. Roya će pogoditi tragedija od koje se možda neće oporaviti.
Srca su izložena kad zbog promjena naši likovi postanu bolje verzije sebe i otkriju se njihove krajnje sudbine - odredišta koja je bilo gotovo nemoguće zamisliti kad je prije šest godina na brodu počelo to putovanje.

Uloge: Marta Dusseldorp (Sarah Bligh), Noni Hazlehurst (Elizabeth Bligh), Brett Climo (George Bligh), Abby Earl (Anna Bligh), David Berry (James Bligh), Arianwen Parkes-Lockwood (Olivia Bligh), Craig Hall (Jack Duncan), Sara Wiseman (Carolyn Duncan), Frankie J Holden (Roy Briggs), Deborah Kennedy (Doris Collins), Tim Draxl (Henry Fox), Dominic Allburn (Harry Polson), Conrad Coleby (Matthew Goddard), Clodagh Crowe (Dawn Briggs)

1. epizoda: For Better or Worse

Sarah i George vraćaju se u Ash Park na zabavu dobrodošlice, s divnim vijestima i nekim neočekivanim gostima. Henry pobjesni kad čuje tko su tajanstveni gosti. Olivia na Havajima Mattu priznaje istinu o Georgieju. On zahtijeva da se vrate u Sydney. Četiri mjeseca trudna Anna odlučuje ići s njima, dvojeći treba li Henryju priznati da je dijete njegovo. Dawn završi u bolnici kad plodna voda prerano iscuri. Hoće li Jack i Henry uspjeti spasiti nju i dijete?</d></p><i><t>Seriál</t><w>http://tv.sms.cz/televize/hrt1/20190819/1310805120-Mjesto-koje-zovem-dom-vi-1-10</w></i><x></x></a>
