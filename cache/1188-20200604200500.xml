<?xml version="1.0" encoding="utf-8"?>

<a><n>Sve o Evi</n><s o="2020-06-04 20:05:00" d="2020-06-04 22:20:00" n="HRT3" id_tv="1188"></s><p><k>(All About Eve) Američki film - Dupla projekcija: Bette Davis.</k><d>Drama. Dok mlada kazališna glumica Eve Harrington (A. Baxter) prima prestižnu nagradu za najbolju ulogu ostvarenu na brodvejskim pozornicama, K. Richards (C. Holm) i utjecajni kazališni kritičar Addison DeWitt (G. Sanders) prisjećaju se poznanstva s djevojkom i trenutka kad su je prvi put susreli. Bilo je to jedne večeri u garderobi glasovite kazališne glumice Margo Channing (B. Davis) nakon predstave. Upavši u garderobu, Eve se svima predstavila kao skromna i siromašna djevojka iz provincije, velika obožavateljica Margo koja mašta o glumačkoj karijeri. Iznenađeni djevojčinom dobrodušnošću i srdačnošću, Karen, njezin suprug i dramatičar Lloyd (H. Marlowe) te Bill Simpson (G. Merrill), ljubavnik slavne Margo, glumicu su uspjeli privoljeti da Eve pruži priliku i zaposli ju kao svoju tajnicu. Za razliku od ostalih, Margo je na prvi pogled zaključila da ima posla s podmuklom osobom...
Film je od rekordnih 14 nominacija za Oscara osvojio njih 6 uključujući one za najbolji film, režiju, scenarij i sporednu mušku ulogu. Impresivna drama scenarista i redatelja Josepha L. Mankiewicza smatra se jednim od najuspjelijih i najvažnijih filmova svih vremena. Izuzetno inteligentna drama s prizvukom satire neosporno je remek-djelo, pedantno sročeni komad staromodnog, sofisticiranog i glamuroznog Hollywooda, ostvarenje koje obiluje slikovitim karakterima, iskričavim dijalozima, duhovitim replikama i detaljima o licemjerju u njujorškim kazališnim krugovima, te uz maestralnu Mankiewiczevu režiju, dojmljivu fotografiju oskarovca Miltona R. Krasnera i glazbu deveterostrukog oskarovca Alfreda nudi i fantastične glumačke interpretacije.</d></p><i><w>http://tv.sms.cz/televize/hrt3/20200604/1410372988-Sve-o-evi</w></i><x></x></a>
