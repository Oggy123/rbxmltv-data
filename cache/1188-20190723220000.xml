<?xml version="1.0" encoding="utf-8"?>

<a><n>Hrvatsko podmorje IV (1/6)</n><s o="2019-07-23 22:00:00" d="2019-07-23 22:30:00" n="HRT3" id_tv="1188"></s><p><k>Od Savudrije do Prevlake - Savudrija
Dokumentarna serija.</k><d>Već dokazani recept u protekle tri sezone i 18 epizoda nastavljamo i u 4. sezoni. Okosnicu svake epizode čini tematska priča iz podmorja, znakovita za određenu lokaciju, bilo da se radi o vrstama koje pričaju svoje životne priče, bilo da se radi o moru koje otkriva svoja neobična svojstva kada ga se uspoređuje sa zrakom ili kopnom... I nadalje se isprepleću kopno i podmorje u elementima, povijesti, ljudima i biološkim raznolikostima. U svakoj epizodi donosimo 5 podmorskih lokacija bilo da se radi o olupini, špilji, litici ili kakvoj zanimljivoj tematskoj priči iz dubina koje su povezane s pričama s kopna. Time kopno dobiva svoj kontekst u podmorju, a podmorje svoje poveznice s kopnom.

1. epizoda: SAVUDRIJA

Na samom smo sjeveru hrvatskog dijela Jadrana. Savudrija. To je ujedno i najzapadnija točka Hrvatske. Od te točke obilježene svjetionikom na istoku počinje Istra; mistična, prastara, prelijepa u krajolicima. No nas zanima tanka crta koju tvore Savudrija, Umag, Poreč, Vrsar, Limski kanal i Rovinj, jer iz tih mjesta bogatih poviješću, kulturom, bogatom baštinom krećemo u zarone. 
Iako nekima plitko i muljevito podmorje zapadne obale Istre krije razne priče i jedno je od bogatijih vrstama. A vrste nastaju razmnožavanjem i upravo je to tematska priča iz podmorja. Kako to rade ribe, kako zavode lumbraci, crneji, martinke, kako se razmnožavaju puževi i tko radi gnijezda u podmorju?
Vodimo vas i na podmorske arheološke lokalitete, pa u Limski kanal, prastaro ušće nestale rijeke. Zaronit ćemo i na Banjolu i kod svjetionika Sv. Ivana gdje otkrivamo sike i špilje podmorja Istre. 
Vodimo vas i na olupinu Barona Gautcha s pravom nazvanog hrvatski Titanic.</d></p><i><t>Dokument</t><w>http://tv.sms.cz/televize/hrt3/20190723/1300907983-Hrvatsko-podmorje-iv-1-6</w></i><x></x></a>
