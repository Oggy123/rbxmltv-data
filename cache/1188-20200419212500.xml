<?xml version="1.0" encoding="utf-8"?>

<a><n>Muriel se udaje (12)</n><s o="2020-04-19 21:25:00" d="2020-04-19 23:05:00" n="HRT3" id_tv="1188"></s><p><k>(Muriel's Wedding) Australsko-francuski film.</k><d>Romantična drama. Muriel Heslop (T. Collette) je djevojka koja je nezadovoljna sobom i životom u australskom provincijskom gradiću. Jedino u što je sigurna je da želi pobjeći od svojega dominatnoga oca, lokalnoga političara Billa (B. Hunter) i depresivne majke Betty (J. Drynan). Sredstvo za promjenu sredine koje joj se čini najjednostavnijim i najdostupnijim jest vjenčanje. No prije nego što će odjenuti toliko žuđenu vjenčanicu morat će se, uz pomoć jedine prijateljice Rhonde (R. Griffiths) i novca koji je ukrala ocu, snaći u velegradskoj džungli milijunskoga Sydneya. Nastavak nije onakav kakav je priželjkivala...
&quot;Muriel se udaje&quot;, slojevita australska drama scenarista i redatelja P. J. Hogana, u sebi uspješno objedinjuje žanrovske elemente obiteljske drame i drame odrastanja, ali i romantične komedije te društvene satire. Debitantskim, neplaćenim ostvarenjem filmaša, koji je karijeru započeo osamdesetih te se i nakon uspjeha njegova kratkometražnoga filma &quot;Getting Wet&quot;, kojim je kao redatelj, scenarist i montažer osvojio dvije nagrade Australskoga filmskoga instituta, probijao teško i mukotrpno, najavljuju se kasniji Hoganovi uspjesi s crnim romantičnim komedijama i varijacijama na temu vjenčanja &quot;Moj najbolji prijatelj se ženi&quot; (kultna uloga Julie Roberts i &quot;Bezuvjetna ljubav&quot; (Kathy Bathes i Jonathan Pryce). &quot;Muriel se udaje&quot; nije samo značio prekretnicu za autora, koji je stekao slavu s obje strane Pacifika, u svojoj domovini Australiji i Sjedinjenim Američkim Državama već i za njegove protagoniste, a osobito izvrsnu buduću zvijezdu i partnericu Gwyneth Paltrow, Andie McDowell, Denisa Qaida, Hugha Granta, a u ovom filmu Toni Collette (Emma, Sixth Sence, About a Boy) u glavnoj ulozi. Soundtrack koji se sastoji od davnih hitova švedske skupine ABBA u sjajnoj je dramaturškoj suprotnosti s intimnim snovima djevojke.</d></p><i><w>http://tv.sms.cz/televize/hrt3/20200419/1390858814-Muriel-se-udaje-12</w></i><x></x></a>
