<?xml version="1.0" encoding="utf-8"?>

<a><n>Biti ili ne biti</n><s o="2020-04-16 02:40:00" d="2020-04-16 04:15:00" n="HRT3" id_tv="1188"></s><p><k>(To Be Or Not To Be) Američki film (1942.).</k><d>Satira. Dok Hitlerova Njemačka okupira susjedne europske zemlje, građani Varšave odbijaju povjerovati da im rat kuca na vrata. U održavanju privida normalnog života pomaže im i najpopularnije gradsko kazalište koje vode neuspjeli i narcisoidni glumac Joseph Tura (J. Benny) i njegova otmjena supruga Maria (C. Lombard). Nakon što im gradske vlasti zabrane izvođenje duhovitog igrokaza s Hitlerom, Tura željan dokazivanja na pozornici kao zamjenu odluči izvesti nekoliko scena iz Shakespeareova &quot;Hamleta&quot;. Dakako, pompozni Hamlet je on sam, a predstavu iz kazališta gleda i mladi poljski časnik, poručnik zrakoplovstva Stanislav Sobinski (R. Stack). Kad Sobinski ustane i krene prema izlazu iz teatra, upravo u trenucima dok Joseph izgovara znameniti Hamletov monolog &quot;Biti ili ne biti&quot;, to izuzetno uznemiri i razočara ambicioznog glumca. Ali Joseph ne zna da je Sobinski ludo zaljubljen u Mariju. No Maria voli supruga, a koketiranje s mladim časnikom ju samo zabavlja. Ipak, kad Njemačka uskoro okupira Poljsku, te kad njihovo kazalište bude zatvoreno a u raskošan stan obitelji Tura useli se pukovnik Ehrhardt (S. Ruman) s pobočnikom Schultzom (H. Victor), Marijino poznanstvo sa Sobinskim bit će od velike koristi. Naime, kao pripadnik britanskog ratnog zrakoplovstva Sobinski dozna da je član pokreta otpora profesor Siletsky (S. Ridges) zapravo izdajnik...
Godine 1943. nominirana za Oscara za najbolju glazbu, fascinantna satirična ratna komedija velikog Ernsta Lubitscha (Nevolje u raju, Ninočka, Trgovina iza ugla) impresivna je danas podjednako kao i u vrijeme nastanka i drže je jednom od najuspjelijih filmskih farsi svih vremena. Dobitnik Počasne nagrade američke Akademije filmskih umjetnosti i znanosti koji je tri puta bio nominiran za Oscara, Ernst Lubitsch bio je majstor sofisticirane komedije, ironije, burleske, screwball-komedije, iskričavog humora i briljantnih dijaloga koji se u svojim djelima na energičan, svjež i vrlo inventivan način bavio temama odnosa među spolovima i klasama. Sve navedene osobine njegovog autorskog senzibiliteta i redateljskog rukopisa na najbolji su mogući način vidljive i u ovom filmu.</d></p><i><w>http://tv.sms.cz/televize/hrt3/20200416/1390712651-Biti-ili-ne-biti</w></i><x></x></a>
