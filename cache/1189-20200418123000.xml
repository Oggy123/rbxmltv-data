<?xml version="1.0" encoding="utf-8"?>

<a><n>Prodaja djece, emisija pučke i predajne glazbe</n><s o="2020-04-18 12:30:00" d="2020-04-18 13:00:00" n="HRT4" id_tv="1189"></s><p><d>U okolici Ogulina, kao i na Kordunu, sve još do 1960-ih godina, postojao je običaj &quot;prodaje&quot; djece u sluge. U Zagorju Ogulinskom, kao i u Lađevcu (na Kordunu) imali su zborno mjesto gdje su na Jurjevo (23. travnja) roditelji dovodili svoju djecu, u dobi od 7 do 14 godina. Na isto su mjesto dolazile i zainteresirane gazde, koje su trebale sluge. Dogovor između roditelja i gazde bio je usmen, a sklapao se na godinu dana, do sljedećeg Jurjeva. Gazde bi platile roditeljima nešto u novcu ili u naturi (vrećom brašna i sl.), a djetetu, kojeg uzimaju za slugu, dužni su bili osigurati jedno radno i jedno svečanije odijelo, za cijelu godinu. Nakon postignutog dogovora, gazda je istog dana, odnosno trenutka, odvodio dijete k sebi, u svoje selo. Sve je to za djecu bilo vrlo traumatično, no tako je moralo biti, budući da su obitelji bile velike, a životne prilike vrlo oskudne. Ipak, osobe koje su to tijekom djetinjstva proživjele, sada, s vremenske udaljenosti, na to gledaju pozitivno. 

Autor glazbe: Samuel Sacher
Stručne suradnice: mr. sc. Miroslava Hadžihusejnović Valašek, Ana Krznarić
Rasvjeta: Samir Kadrić</d></p><i><w>http://tv.sms.cz/televize/hrt4/20200418/1390839343-Prodaja-djece-emisija-pucke-i-predajne-glazbe</w></i><x></x></a>
