<?xml version="1.0" encoding="utf-8"?>

<a><n>Svijet jazza: Billy Martin</n><s o="2019-08-19 16:05:00" d="2019-08-19 16:35:00" n="HRT3" id_tv="1188"></s><p><d>Američki bubnjar Billy Martin dobro je poznat našoj publici, no ove je jeseni došao s posebnom idejom da održi višednevnu radionicu kolektivne improvizacije za veliki ansambl. Bubnjari, basisti, gitaristi, perkusionisti, puhači i pjevači radili su prema Martinovim uputama i pod njegovim vodstvom, ali ih je on ipak pustio da izvode što žele i kako im padne napamet. Nakon tri dana održali su impresivan javni koncert u Močvari. Martin je dirigirao, svirao i družio se s amaterima, profesionalcima i publikom, sasvim prijateljski i otvoreno. Kakva se to glazba svirala? Može li se to nazvati jazzom ili suvremenom improvizacijskom glazbom? Je li posrijedi bio hirovit eksperiment ili jasan koncept? Ritam je sukus onoga što Martina kao bubnjara pokreće, ali on piše, slika i radi filmove. Dio radova izložio je u Kulturnom centru Mesnička, gdje je održao i jam session. Bila je to divna i korisna glazbena epizoda, možda tek kratka spona s novom njujorškom scenom, ali iznimno važna, koja nam je, čini se, donijela nešto sasvim novo.

Urednica i redateljica: Melanija Pović Jagarinec
Suradnici i novinari: Davor Hrvoj, Saša Drach
Facebook/SvijetJazza</d></p><i><w>http://tv.sms.cz/televize/hrt3/20190819/1310805221-Svijet-jazza-billy-martin</w></i><x></x></a>
