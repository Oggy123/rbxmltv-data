<?xml version="1.0" encoding="utf-8"?>

<a><n>Zbor i Simfonijski orkestar HRT-a pod ravnanjem Tomislava Fačinija izvode djela Josipa Vrhovskog i Charlesa Gounoda (V.Lisinski, 24.01.2019.) (84:33)</n><s o="2020-04-19 12:40:00" d="2020-04-19 14:05:00" n="HRT3" id_tv="1188"></s><p><d>U ciklusu Kanconijer 24. siječnja 2019. Zbor i Simfonijski orkestar Hrvatske radiotelevizije izveli su mise J. Vrhovskog i C. Gounoda. Pod ravnanjem Tomislava Fačinija u prvom dijelu koncerta uz soliste sopranisticu Ivanu Lazar i baritona Leona Košavića izvedene su i četiri međimurske pjesme za glas i orkestar Josipa Vrhovskog (1902. - 1983.), u sugestivnoj i proživljenoj orkestraciji Tomislava Fačinija čime se iskazao kao pravi glazbeni nasljednik svog djeda. 
Vrhovski se ubraja među skladatelje tzv. novonacionalnog smjera, važnog razdoblja za hrvatsku glazbu između dvaju svjetskih ratova u kojemu je naglasak bio na folkloru kao polazištu umjetničkog stvaralaštva. Štoviše, elemente nacionalnog stila, prije svega rodnog Međimurja, Vrhovski je među prvima unio u crkvenu glazbu. Svoju Hrvatsku misu u h - molu za zbor, orgulje i orkestar napisao je u jeku cecilijanskog pokreta u Hrvatskoj.
U drugom dijelu koncerta Zboru i Simfonijskom orkestru HRT-a na pozornici se pridružio slovenski Komorni zbor Ave, a dvama našim solistima mladi kineski tenor, koji djeluje u Francuskoj, Yu Shao te su izveli egzotičnu Messe solennelle de sainte Cécile (Svečanu misu u čast sv. Cecilije), za soliste, zbor i orkestar Charlesa Gounoda. 

Urednica: Marija Ramljak
Redatelj: Miljenko Bukovčan</d></p><i><w>http://tv.sms.cz/televize/hrt3/20200419/1390858803-Zbor-i-simfonijski-orkestar-hrt-a-pod-ravnanjem-tomislava-facinija-izvode-djela-josipa-vrhovskog-i-charlesa-gounoda-v-lisinski-24-01-2019-84-33</w></i><x></x></a>
