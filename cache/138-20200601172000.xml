<?xml version="1.0" encoding="utf-8"?>

<a><n>Žrtve ljubavi (1/44)</n><s o="2020-06-01 17:20:00" d="2020-06-01 18:10:00" n="HRT1" id_tv="138"></s><p><k>(Sacrificio D'amore) Telenovela.</k><d>Na pozadini društvenih pobuna i klasnih borbi u Italiji netom prije Prvog svjetskog rata prepleću se dvije strastvene ljubavne priče i jedna velika priča o žrtvi. Intenzivna strast spaja Branda Prizzija - mladog idealista koji se bori za prava radnika u kamenolomu - i Silviju, lijepu emancipiranu suprugu vlasnika kamenoloma Corrada Corradija. Corrado je rudarski inženjer, prosvijećen i sjajan, no istodobno vezan za nametnute mu stoljetne tradicije. Corrado je drugi sin Corradijevih, jedne od najistaknutijih obitelji u Carrari, koja je vlasnik rudnika mramora Colonnata gdje Brando radi na najopasnijim poslovima. Brandov će utjecaj naglavačke preokrenuti idilični svijet obitelji Corradi. Nije se samo Silvijin život zauvijek promijenio već su se jednako uzdrmali i nepokolebljivi stavovi njezinog supruga. Brando Prizzi i Silvia Corradi su iz različith svjetova, ali osjećaji koji su ih povezali - stalni sukobi između srca i razuma - prevladavaju nad svime ostalim i samo ih smrt može spriječiti da budu skupa. Želja za osvetom odvest će Corrada do najtamnijih kutaka njegove duše, osjećaja koje dotad još nije iskusio. Suparništvo između dvojice muškaraca ne staje samo kod Silvije. Među njima izbija i klasni rat. 
Nadalje, tu je čista ljubav dvoje mladih sanjara: Tommasa i Maddalene. Tommaso Fabiani je učitelj mladog sina Silvije i Corrada, Simonea, a Maddalena Prizzi je kućna pomoćnica u vili Corradi i Brandova je mlađa sestra. Ova ljubav patit će zbog pohlepe i ambicija gospođice Maffei, domaćice vile. Gospođica Maffei je besprijekorna žena koja uvijek stavlja svoje dužnosti iznad svega ostalog, no svoje osjećaje ipak predugo potiskuje. Bolesna ljubav koju gaji prema svom nećaku Tommasu odvest će je u pogubna djela s ružnim posljedicama.
Glava obitelji Corrado je Leopoldo, arogantan patrijarh koji odlučuje o svemu i ne libi se koristiti sve svoje veze u visokoj politici za vlastite interese, a nikad ne propušta priliku da kritizira svog prvog sina Alberta. Corradovog starijeg brata otac je oduvijek doživljavao kao beskarakternog slabića. Alberto je vjenčan s aristokratskom Guendalinom Volpi, kompleksnom i ambicioznom ženom. Jedan neočekivani događaj uzdrma njihov svijet i preokrene mu život u posve drugom smjeru od onog monotonog života koji je dotad vodio.
Mladi pak liječnik Alessandro Lucchesi ne vodi nimalo monoton život. On je sin anarhista Annibilea i radi u bolnici Sveta Kruna. To je proleterska bolnica u kojoj su većina pacijenata muškarci s plućnim bolestima i žene koje rađaju nezakonitu djecu. Doktor Lucchesi svoje zanimanje doživljava kao misiju. On je mlad, odlučan i izravan čovjek, u stalnom sukobu s ravnateljicom bolnice, časnom majkom Agnese, bezosjećajnom, oštrom ženom koju pokreće želja za moći i nedostatak moralnih kočnica. Ona čuva mnoge tajne o strašnim djelima koja su počinili članovi najmoćnijih obitelji iz tog kraja. Istine koje su predugo bile skrivane potaknut će Alessandra na pakleno putovanje.
Svi naši likovi morat će se boriti za svoju ljubav i za svoje ideale, za vlast i moć, te protiv nepravde. Svatko od njih naći će se u poziciji da se žrtvuje za svoje strasti, sve do dolaska Prvog svjetskog rata koji će im život preokrenuti i tragično zapečatiti njihove sudbine, te ih prisiliti da pokušaju kako tako popraviti svoje razorene živote.



1. epizoda
 
Carrara, 1913. godina. Mladi Brando Prizzi radi u rudniku mramora u Colonnati, čiji je vlasnik inženjer Corrado Corradi. Brando je idealist koji se bori da poboljša uvjete rada kopača. Teška nesreća koja se dogodi jednome od njegovih suradnika odvede ga u bolnicu Sveta Kruna koju vodi časna majka Agnese. Na tom mjestu patnji upoznaje Silviju, koja volontira ondje kao medicinska sestra. Branda smjesta dirne duboka ljudskost mlade žene, te se on naknadno vrati u bolnicu kako bi je ponovno susreo. Među njima se smjesta razvije uzajamno razumijevanje jer osjete da dijele iste ideale. 
Leopoldo Corradi, glava jedne od najutjecajnijih obitelji u gradu, predloži svom sinu Corradu da se kandidira za zastupnika okruga Carrara, čime naljuti svog prvog sina Alberta.
Mlada kućna pomoćnica Maddalena, Brandova sestra koja služi u vili Corradi, pod oštrim je i stalnim kritikama gospođice Maffei, besprijekorne domaćice vile, koja joj odbije dozvolu za slobodnom večeri koju je Maddalena željela provesti s obitelji i tako proslaviti svoj rođendan. 
Branda obuzima gnjev zbog tog novog čina zlostavljanja, pa žurno stiže u vilu Corradijevih kako bi zahtijevao objašnjenje, a ondje pak otkrije da je Silvia zapravo žena njegovog poslodavca Corrada Corradija.</d></p><i><t>Seriál</t><w>http://tv.sms.cz/televize/hrt1/20200601/1410343916-Zrtve-ljubavi-1-44</w></i><x></x></a>
