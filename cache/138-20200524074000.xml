<?xml version="1.0" encoding="utf-8"?>

<a><n>Djevojka koju sam volio, američki film - Zlatno doba Hollywooda, filmovi Barbre Streisand (1973.) 114:00</n><s o="2020-05-24 07:40:00" d="2020-05-24 09:40:00" n="HRT1" id_tv="138"></s><p><k>(The Way We Were)</k><d>Melodrama. Film započinje potkraj tridesetih godina prošlog stoljeća. Katie Moruski (B. Streisand) gorljiva je komunistica koja na fakultetu propagira svoje ideje, a tada je najviše usmjerena na Španjolski građanski rat. Posebno ju smeta neozbiljnost američke mladeži koja se sa svime zafrkava, pa tako i s njom. Među takve naoko spada i Hubbell Gardiner (R. Redford), jedan od najpopularnijih studenata koji se ističe sportskim postignućima. Katie želi ostvariti spisateljsku karijeru, ali na kolegiju književnosti kao najbolju priču izabiru Hubbellovu. No, na neki način zbližava se s njim, ali ne ostvaruju vezu. Nakon fakulteta nemaju kontakata, ali, u vrijeme rata slučajno se sretnu na zabavi i stari se osjećaji bude...
&quot;Djevojka koju sam volio&quot; melodrama je o dvoje ljudi koji se vole, ali istodobno su toliko različiti da je njihova veza osuđena na neuspjeh. Redatelj Sydney Pollack (I konje ubijaju, zar ne?, Moja Afrika) uvjerljivo je i bez nepotrebne patetike prikazao takvu ljubav. Ipak, upravo su glavni glumci, Barbra Streisand i Robert Redford, najzaslužniji za uspješnu realizaciju takve teme. Film se dotiče i makartističkih progona holivudskih filmaša optuženih da su komunistički simpatizeri. B. Streisand je za svoju interpretaciju bila nominirana i za Oscara. Film je imao nominacije i u kategorijama najbolje fotografije, scenografije i kostimografije, a Oscara je osvojio Marvin Hamlisch za najbolju glazbu, te za najbolju pjesmu (s Alanom i Marilyn Bergman, u izvedbi B. Streisand). Zanimljivo je pogledati i Jamesa Woodsa u jednom od njegovih prvih filmova.</d></p><i><t>Sport</t><w>http://tv.sms.cz/televize/hrt1/20200524/1400968749-Djevojka-koju-sam-volio-americki-film-zlatno-doba-hollywooda-filmovi-barbre-streisand-1973-114-00</w></i><x></x></a>
