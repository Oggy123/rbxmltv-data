<?xml version="1.0" encoding="utf-8"?>

<a><n>Gosford Park</n><s o="2020-06-03 22:05:00" d="2020-06-04 00:20:00" n="HRT3" id_tv="1188"></s><p><k>(Gosford Park) Britansko-američko-njemačko-talijanski film (12) - Dupla projekcija: Robert Altman.</k><d>Drama. U studenom 1932. u kući sir Williama McCordlea (M. Gambon) i lady Sylvije (K. Scott Thomas) okupljaju se pripadnici visokog društva, koji su došli zbog lova. Posebno zanimanje dama, ali i posluge, izaziva dolazak holivudske zvijezde, glumca Ivora Novella (J. Northam). Dok se bogataši zabavljaju lovom i razgovorima uz večeru, posluga, na čelu s domaćicom Jane Wilson (H. Mirren), čini sve kako bi njihov boravak na imanju protekao bez problema. Druge večeri u kući se dogodi ubojstvo i na scenu stupa Scotland Yard, u liku nespretnog inspektora Thompsona (S. Fry)...
Prema ideji Roberta Altmana i Boba Balabana (Balaban je, uz Altmana i Davida Levyja i koproducent filma, a pojavljuje se i kao glumac - u ulozi američkog filmskog producenta Weissmana) Julian Fellowes napisao je scenarij kojim je osvojio Oscara. U toj satirično-kriminalističkoj drami o snobizmu, pohlepi, klasnim razlikama, ali i neraskidivoj povezanosti gospodara i njihovih slugu, pojavljuje se dvadesetak likova koje odreda glume poznati britanski filmski i televizijski glumci. Helen Mirren osvojila je za najbolju sporednu ulogu - domaćice Jane Wilson - nekoliko nagrada koje dodjeljuju udruženja filmskih kritičara, a nominirana je i za Oscara. Iako se u filmu događa ubojstvo, Altmana manje zanima napetost i otkrivanje ubojice, a više likovi koje majstorski prikazuje. To mu je, uz ostale filmske nagrade, donijelo Zlatni globus za režiju te još jednu, u njegovoj karijeri već petu, nominaciju za Oscara.</d></p><i><w>http://tv.sms.cz/televize/hrt3/20200603/1410344259-Gosford-park</w></i><x></x></a>
