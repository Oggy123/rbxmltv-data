<?xml version="1.0" encoding="utf-8"?>

<a><n>Vrtovi dinastije Habsburg (2/2)</n><s o="2020-04-18 12:20:00" d="2020-04-18 13:10:00" n="HRT2" id_tv="139"></s><p><k>(Die Gärten der Habsburger / Royal Gardens of the Habsburg Family) Vrtna raskoš izvan grada
Dokumentarni film (45:44).</k><d>Habsburško-lotarinška dinastija ubrajala se stoljećima među najveće vladarske dinastije Europe, pa čak i svijeta, i njezino je carstvo, barem neko vrijeme, bilo toliko veliko da &quot;Sunce ondje nikad nije zalazilo&quot;. Vladavina i djelovanje Habsburgovaca ogledaju se, među ostalim, u jedinstvenim graditeljskim remek-djelima, kao i u nebrojenim vrtovima i perivojima. Od Franje I., zvanog Cvjetni car, do njegove braće, nadvojvodâ Karla, Ivana i Antuna te njegovih sinova i kćeri, kao što su car Ferdinand I. ili princeze Marija Lujza ili Leopoldina, botanika je dinastiji tijekom svih naraštaja imala nadasve važnu ulogu. Druženje s biljem nije se odnosilo samo na domaće vrste. Već u 18. stoljeću Habsburgovci su svoje botaničare svako malo slali na istraživačka putovanja, što je rezultiralo egzotičnom biljnom raznolikošću koja očarava još i danas. U vrtovima i perivojima može se naći sve, od ružičnjaka, uzgajališta voćaka i zbirki kaktusa, do uzorne poljoprivrede. Ovaj nas film vodi na zanimljivo putovanje kroz taj rajski svijet zelenila, od engleskog krajobraznog vrta do francuskoga geometrijskog vrta, i pritom ustanovljuje da je perivoj gotovo uvijek zrcalo svoga vremena.

Odabrala: Mira Vočinkić</d></p><i><w>http://tv.sms.cz/televize/hrt2/20200418/1390899702-Vrtovi-dinastije-habsburg-2-2</w></i><x></x></a>
