<?xml version="1.0" encoding="utf-8"?>

<a><n>Kulturna baština (1)</n><s o="2019-08-20 16:40:00" d="2019-08-20 16:55:00" n="HRT4" id_tv="1189"></s><p><k>Arheološki muzej Zadar, 1. dio</k><d>Dvije emisije Kulturne baštine posvećene su Arheološkom muzeju u Zadru koji je 2012. slavio 180 godina postojanja, po čemu je po starosti druga (nakon splitske) ustanova te vrste u Hrvatskoj.
U prvom dijelu bavimo se poviješću zadarskog muzeja pa i arheologije koja je tada, 1830-ih, bila znanost u nastajanju pa je te prve arheologe zanimalo više stvaranje zbirki predmeta vezanih uz povijest - osobito antičku - Zadra, Nina i okolnih mjesta, nego njihova znanstvena obrada. No, to se brzo promijenilo, a muzej je, osobito nakon smještaja u crkvu sv. Donata na Forumu, dobio prikladno organizirani postav i stručno osoblje neophodno za proučavanje prošlosti. Tijekom Drugog svjetskog rata muzej je (kao i Zadar) gotovo uništen, a mnogi izlošci neprocjenjive vrijednosti odneseni u Italiju. No, nova su istraživanja donijela i nove predmete za muzej smješten na Forumu u zgradi izgrađenoj sedamdesetih godina prošloga stoljeća.</d></p><i><w>http://tv.sms.cz/televize/hrt4/20190820/1310877228-Kulturna-bastina-1</w></i><x></x></a>
