<?xml version="1.0" encoding="utf-8"?>

<a><n>Hrvatsko vodeno blago II (1/5)</n><s o="2019-07-21 22:10:00" d="2019-07-21 23:00:00" n="HRT4" id_tv="1189"></s><p><k>Medvednica
Dokumentarna serija.</k><d>Mnogi će se Zagrepčani i njihovi gosti iznenaditi skrivenim blagom dobroga duha koji bdije iznad milijunskoga grada. Ispričat će nam dio njegovih priča o povijesti, legendama, bogatstvu biljnog i životinjskog svijeta. Još davne 1242. godine Bela IV. darovao je gradu Zagrebu posjed na gori imena Medvednica. Poslije su je, u vrijeme apsolutizma, nazvali Zagrebačkom gorom. 
Naseljavali su je neki naši davni preci još u pretpovijesno doba, a stoljeća iskorištavanja svih njezinih bogatstava, posebice voda i šuma, nagnali su modernu civilizaciju da je 1981. proglasi parkom prirode. 
Mnogo više od sjenovite gore na sjeveru, ova su zagrebačka pluća i mjesto za odmor i zabavu koja u svojoj utrobi skrivaju Veternicu i njezine šišmiše, rudnike, pet stotina Horvatovih stuba, planinarske domove i kapelice. 
I priče o drevnoj povijesti, one koje se pričaju u Zagrebu - o Crnoj Kraljici i blagu zakopanu pod drevnim Medvedgradom te one koje se pričaju u Hrvatskom zagorju - o Kamenim svatima i Seljačkoj buni. 
I vode... Vode koje izviru pod krošnjama sljemenskim i odlaze mirnim tokom prema sjeveru - u Zagorje, te prema jugu - u Zagreb, donose život u sve, pa i najudaljenije i najtamnije kutke Medvednice.</d></p><i><t>Dokument</t><w>http://tv.sms.cz/televize/hrt4/20190721/1300849308-Hrvatsko-vodeno-blago-ii-1-5</w></i><x></x></a>
