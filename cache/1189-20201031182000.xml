<?xml version="1.0" encoding="utf-8"?>

<a><n>Vesdin</n><s o="2020-10-31 18:20:00" d="2020-10-31 18:54:00" n="HRT4" id_tv="1189"></s><p><k>Dokumentarni film.</k><d>Potkraj 18. stoljeća učeni krugovi Europe preko prvih prijevoda i stručnih radova, koji su bili objavljivani tih godina, počinju upoznavati veliku kulturnu i duhovnu tradiciju Indije. Doprinos tim nastojanjima dao je i naš sunarodnjak, Hrvat iz Donje Austrije, Filip Vesdin, u znanosti poznat pod svojim redovničkim imenom Paulinus a Sancto Bartholomaeo. 
Bilo je to doba kad su se utemeljivale dvije znanosti koje će bitno obilježiti humanističke studije 19. stoljeća, indologija i poredbena indoeuropska lingvistika, pa Vesdina - iako povijesno pripada 18. stoljeću i zrelom visokom prosvjetiteljstvu - moramo smatrati čovjekom 19. stoljeća i jednim od začetnika novih znanstvenih struja i novih područja istraživanja.
On je veliko ime iz hrvatske učene povijesti i jedan od rijetkih Hrvata koji je izravno sudjelovao u stvaranju znanstvenih disciplina, koje u području humanističkih struka obilježavaju vrhunce europske znanosti u 19. stoljeću.</d></p><i><w>https://tv.sms.cz/televize/hrt4/20201031/1451256839-Vesdin</w></i><x></x></a>
