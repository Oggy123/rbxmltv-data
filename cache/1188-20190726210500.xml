<?xml version="1.0" encoding="utf-8"?>

<a><n>Kako je obranjena Hrvatska (7/12)</n><s o="2019-07-26 21:05:00" d="2019-07-26 21:55:00" n="HRT3" id_tv="1188"></s><p><k>Dokumentarna serija (12) (48:43).</k><d>Pad Bogdanovaca bio je najava pada Vukovara u kojem su malobrojni branitelji herojski odolijevali daleko nadmoćnijem protivniku. Vukovar, grad na samoj granici Hrvatske i Srbije (Vojvodine), činio se Jugoslavenskoj narodnoj armiji pojačanom s paravojnim formacijama lakim plijenom koji je namjeravala pregaziti u samo nekoliko dana. No, junaštvo vukovarskih branitelja skršilo je moć JNA i onemogućilo je u daljnjem napredovanju kroz Slavoniju. Tri mjeseca obrane Vukovara priskrbilo je Hrvatskoj toliko potrebno vrijeme da organizira obranu, naoruža se i ustroji oružanu silu. Istoga dana kada je pao Vukovar na drugom kraju Hrvatske srpski su pobunjenici počinili još jedan težak zločin. Upavši u Škabrnju i Nadin, u zadarskom zaleđu, paravojne formacije koje su pratile JNA masakrirale su civilno stanovništvo.

Redatelj: Zoran Margetić
Scenarist: Tomislav Šulj
Urednica emisije: Sanja Pražen</d></p><i><t>Dokument</t><w>http://tv.sms.cz/televize/hrt3/20190726/1300986267-Kako-je-obranjena-hrvatska-7-12</w></i><x></x></a>
