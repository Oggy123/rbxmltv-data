<?xml version="1.0" encoding="utf-8"?>

<a><n>Sjeverna Amerika sa Simonom Reeveom (3/5)</n><s o="2020-10-31 21:45:00" d="2020-10-31 22:45:00" n="HRT2" id_tv="139"></s><p><k>(North America With Simon Reeve) Dokumentarna serija (59:07).</k><d>Simon Reeve nastavlja putovanje američkim kontinentom. Ovaj dio putovanja vodi ga kroz Kaliforniju. U sjevernoj Kaliforniji istražit će kraj poznat po divovskim sekvojama i saznati da je danas očuvan samo djelić nekadašnje prašume. Na visini od 75 metara, u krošnji divovske sekvoje, Simon će se pridružiti stručnjacima za arborikulturu koji kloniraju ova najveća stabla na svijetu, kako bi obnovili šume i time pomogli u borbi protiv klimatskih promjena. Kaliforniju u posljednje vrijeme pogađaju ekstremne suše, stvarajući idealne uvjete za velike šumske požare. Nakon što vidi kakve je posljedice požar ostavio na gradić Paradise, Simon će se pridružiti elitnoj jedinici vatrogasaca koji neumorno rade kako bi spriječili slične katastrofe u budućnosti.
Nastavljajući put prema jugu, Simon stiže na prelijepu Zapadnu obalu SAD-a, najgušće naseljen dio Kalifornije. No iza holivudskoga glamuroznog imidža Simon otkriva i tamnu stranu Los Angelesa, grada s 45.000 beskućnika. Pridružit će se ekipi uličnih liječnika koji im pružaju zdravstvenu skrb. U spektakularno lijepom gorju Sierra Nevada Simon će pomagati pripadnicima kalifornijske civilne jedinice za zaštitu prirode. Riječ je o organizaciji potekloj iz New Deala, programa za obnovu gospodarstva iz 30-ih godina prošlog stoljeća. Mladi ljudi koji su se borili s ovisnošću, narušenim mentalnim zdravljem i beskućništvom našli su posao i svrhu štiteći ugroženi prirodni okoliš.
Ovaj dio putovanja Simon će završiti u blizini meksičke granice, gdje se veliko slano jezero, nastalo ljudskim djelovanjem, polako suši. Od nekadašnjeg mondenog ljetovališta nije ostalo ništa. Na toj pustinjskoj žegi neki su žilavi Amerikanci ipak našli mjesto pod suncem daleko od utrke za novcem, skupoće i svih izazova života u najbogatijoj američkoj saveznoj državi.</d></p><i><t>Dokument</t><w>https://tv.sms.cz/televize/hrt2/20201031/1451256748-Sjeverna-amerika-sa-simonom-reeveom-3-5</w></i><x></x></a>
