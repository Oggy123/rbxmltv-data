<?xml version="1.0" encoding="utf-8"?>

<a><n>Kad već postoji planina (1/3)</n><s o="2019-07-19 18:10:00" d="2019-07-19 18:39:00" n="HRT4" id_tv="1189"></s><p><k>Velebitski aromatarij
Dokumentarna serija (2003.).</k><d>Velebit, naša najveća planina, svojom ljepotom oduševljava mnoge posjetitelje, pustolove, znanstvenike, planinare. Bogatstvo flore, faune, krša, blizina mora čine ovu planinu jednom od najatraktivnijih turističkih odredišta. Mnogi ovdje nalaze duhovni mir i spokoj o čemu svjedoče mnoge male crkvice na planinskim visovima. Drugi osvajaju goleti i vrleti stijena, pa nije čudno što se Paklenica ubraja u jedno od najatraktivnijih alpinističkih središta u međunarodnim razmjerima. Znanstvenici ovdje nalaze nadahnuće za svoj rad, bilo da se radi o istraživanju geološke prošlosti stijena ili proučavanju biljnog svijeta. Velebit je bogat endemima, čak njih osamdesetak, od kojih je najpoznatija velebitska degenija. Ovdje se također mogu naći mnoge ljekovite samonikle biljke koje mnogi stanovnici još uvijek koriste za liječenje.
Ekipa HTV-a proputovala je gotovo cijeli Velebit kako bi vas upoznala s njegovim predjelima, klimom, ljudima, običajima i ljepotama od kojih zastaje dah. U samo tri epizode - &quot;Velebitski aromatarij&quot;, &quot;Velebitski koloplet&quot; i &quot;Velebitski znamen&quot; - upoznat ćemo endeme i ljekovito bilje Velebita, ali i druge fenomene. Velebit nikoga ne ostavlja ravnodušnim. U njega se mnogi zaljube i uvijek mu se ponovno vraćaju.

1. epizoda: VELEBITSKI AROMATARIJ

U prvoj epizodi serije govorimo o bogatstvu biljnoga svijeta. Ovdje je zastupljeno više od 2600 vrsta biljaka, od čega je čak osamdesetak endema. Nekoć je aromatarij predstavljao posebno uređenu prostoriju za držanje mirisnih i ljekovitih trava i začina. U našem slučaju on predstavlja prirodnu, mirisnu ljekarnu. Da je Velebit raj za nekadašnjeg aromatariusa, možete se uvjeriti u ovoj epizodi u kojoj smo posjetili neke od najvažnijih lokaliteta: Botanički vrt &quot;Fran Kušan&quot;, Štirovaču, Lubenovac, Zavižan. Kroz geološku povijest Velebita, povijest stanovnika ovoga kraja, nacionalne parkove Sjeverni Velebit i Paklenicu doznat ćemo više ne samo o biljkama nego i o drugim važnim i zanimljivim činjenicama i lokalitetima.

Stručni suradnici: prof. dr. Stjepan Pepeljnjak, dr. sc. Ivo Velić, mr. sc. Ana-Marija Patrl</d></p><i><t>Dokument</t><w>http://tv.sms.cz/televize/hrt4/20190719/1300812869-Kad-ve-postoji-planina-1-3</w></i><x></x></a>
