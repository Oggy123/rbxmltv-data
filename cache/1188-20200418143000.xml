<?xml version="1.0" encoding="utf-8"?>

<a><n>Charly</n><s o="2020-04-18 14:30:00" d="2020-04-18 16:10:00" n="HRT3" id_tv="1188"></s><p><k>(Charly) Američki film (12) - Popodnevna matineja.</k><d>Znanstveno-fantastična drama. Charly (C. Robertson) je mentalno zaostali tridesetogodišnji muškarac koji redovito pohađa večernju školu i radi kao čistač u pekarnici. Učiteljica Alice Kinnian (C. Bloom) brine se o njemu i vodi ga na testiranja u kliniku, gdje Charly odmjerava sposobnosti s mišem Algernonom, nedavno podvrgnutim operaciji mozga kojom su mu znatno povećane intelektualne sposobnosti. Alice i doktori uskoro objasne Charlyju da i on može biti podvrgnut istom postupku. Oduševljen je idejom da se može izjednačiti s drugim ljudima i pristane. Uskoro je Charly počeo pobjeđivati miša, a nakon toga se počeo intelektualno razvijati neviđenom brzinom. Ohrabren svojim napretkom, Charly odluči priznati Alice da je voli. No ona ga odbije, svjesna da Charlyjev emocionalni razvoj nije pratio intelektualni... 
Klasični roman Daniela Keyesa &quot;Flowers for Algernon&quot; ekraniziran je 1961. u TV produkciji filma &quot;Two Worlds of Charly Gordon&quot;, u kojem je glavnu ulogu odigrao Cliff Robertson. Robertson je tada otkupio prava na buduće ekranizacije te se sedam godina kasnije opet našao u istoj ulozi, u filmu jednostavno nazvanom &quot;Charly&quot;. Drugi je pokušaj bio slavodobitan za Robertsona - za ulogu je nagrađen Oscarom. Oscar je uistinu i zaslužen jer je pružio iznimno dojmljiv nastup, a izvrsnu je ulogu ostvarila i Claire Bloom. &quot;Charly&quot; je filmsko ostvarenje jasnog redateljskog potpisa i naglašenih umjetničkih kvaliteta. Estetizirana fotografija i pomno formirani kadrovi, dojmljiva glazbena kulisa Ravija Shankara (Gandhi) te poigravanje montažerskim tehnikama odlike su koje izdižu ovaj film visoko iznad sfere angažiranog filma. Uz Robertsonovog Oscara valja istaknuti i Zlatni globus koji je film osvojio u kategoriji najboljeg scenarija (Stirling Silliphant) te da je redatelj Ralph Nelson bio nominiran za Zlatnoga medvjeda u Berlinu.

Uloge: Cliff Robertson, Claire Bloom, Lilia Skala, Leon Janney, Ruth White, Richard Van Patten, Skipper McNally, Barney Martin, William Dwyer, Dan Morgan
Scenarij: Stirling Silliphant
Režija: Ralph Nelson
Proizvodnja: 1968.
Urednik: Dean Šoša</d></p><i><w>http://tv.sms.cz/televize/hrt3/20200418/1390839286-Charly</w></i><x></x></a>
