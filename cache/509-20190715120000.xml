<?xml version="1.0" encoding="utf-8"?>

<a><n>Ambienti</n><s o="2019-07-15 12:00:00" d="2019-07-15 12:30:00" n="Slovenija 1" id_tv="509"></s><p><k>Izobraževalna oddaja o kulturi bivanja</k><d>-V počitniški hiši v Ukancu tik ob Bohinjskem jezeru je nekoč poletja preživljal naš nekdanji predsednik Janez Drnovšek. In kar nekaj strani njegovih knjig je bilo napisanih prav v tej hišici. Danes je v lasti gospoda iz Rusije, zaljubljenca v Slovenijo, ki bi rad tukaj preživel jesen svojega življenja. In prenovo je zaupal zelo zanimivi sogovornici. Jade Van den Baaren je bila nekoč kuharski šef, delala je v prestižnih Michelinovih restavracijah v San Franciscu in New Yorku. Danes z možem in dvema otrokoma živi v Ljubljani in se ukvarja s celostnimi prenovami nepremičnin. Kaj jo je prineslo v Slovenijo, kako in zakaj je prestopila med arhitekte in kako je uredila počitniško hišo za svojega ruskega prijatelja, vam razkrijemo v oddaji Ambienti.
-V blokovskem naselju v mirni ljubljanski soseski, obdani z zelenjem, si je mlad par uredil svoj dom. Živa in Luka sta velika ljubitelja dobrega oblikovanja in lepih interierjev, zato pri oblikovanju svojega doma nista iskala pomoči arhitekta, temveč sta se prenove lotila kar sama.
-Prej ali slej mladi začnejo razmišljati, kje si bodo ustvarili dom. Da bo volk sit in koza cela, lahko rečemo primerom, ko mladi ne zapustijo družinske hiše ampak si v njej ustvarijo lastno gnezdece. V oddaji pokažemo primer mlade družine iz Dolenjske, ki si je v klasični hiši staršev zgradila sodobno mansardno stanovanje ter tako seveda najprej prihranila denar za nakup nepremičnine. Ampak prednosti je še več. Izkoriščen je prazen prostor v veliki družinski hiši, bližina staršev za pomoč pri varstvu otrok pa pride še kako prav.</d></p><i><w>http://tv.sms.cz/televize/slovenija-1/20190715/1300909798-Ambienti</w></i><x></x></a>
