<?xml version="1.0" encoding="utf-8"?>

<a><n>Hrvatski velikani I (1/8)</n><s o="2019-07-22 22:00:00" d="2019-07-22 23:00:00" n="HRT1" id_tv="138"></s><p><k>Dokumentarna serija.</k><d>Serija autora Roberta Knjaza u osam nastavaka predstavlja važnije hrvatske povijesne osobe: bana Josipa Jelačića, Nikole Šubića Zrinskoga, Stjepana Radića, Nikole Tesle, Fausta Vrančića, Marina Držića, Ivana Mažuranića i Ivane Brlić Mažuranić te Vatroslava Lisinskoga i Ivana Zajca. 
Gledatelji će u seriji saznati neke nove i možda manje poznate činjenice o našim velikanima. Primjerice, u epizodi o banu Jelačiću pratit ćemo njegov život od rođenja do smrti, saznat ćemo potankosti o njegovome privatnom životu, jer su se i kroz njegov život, osim vojnih uspjeha o kojima se dosta toga zna, provlačile ljubavi, tuge, boli, strasti i sve ono što se događa običnome čovjeku. Sve velikane serija pokušava prikazati kao žive ljude, u malo zabavnijemu tonu, naravno, poštujući povijesne činjenice.

1. epizoda: BAN JOSIP JELAČIĆ

U prvoj epizodi &quot;Hrvatskih velikana&quot; zavirit ćemo u sve slojeve bogatog života bana Josipa Jelačića. U Hrvatskoj slavljen, u Mađarskoj etiketiran, osim što je bio sjajan vojskovođa, Jelačić je pisao i pjesme, bio je omiljen u društvu, a nije mu bilo strano ni nošenje vlasulja (zbog problema sa ćelavosti nosio ih je do ustoličenja za bana). U emisiji sudjeluju stručnjaci iz Zagreba, Beča i Budimpešte, a ekipa je posjetila i brojne lokacije na kojima je Josip Jelačić boravio kako bismo saznali zašto je njegov život bio tragičan, te čime je zaslužio spomenik na glavnom trgu glavnoga grada Hrvatske.

Redatelj, scenarist i voditelj: Robert Knjaz 
Produkcija: Sirovina i sinovi d.o.o. za HRT, 2016.
Urednik: Ivica Dlesk</d></p><i><t>Dokument</t><w>http://tv.sms.cz/televize/hrt1/20190722/1300885716-Hrvatski-velikani-i-1-8</w></i><x></x></a>
