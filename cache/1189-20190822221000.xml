<?xml version="1.0" encoding="utf-8"?>

<a><n>Hrvatski premijeri osobno (4/9)</n><s o="2019-08-22 22:10:00" d="2019-08-22 23:00:00" n="HRT4" id_tv="1189"></s><p><k>Nikica Valentić
Dokumentarna serija.</k><d>&quot;Nikica Valentić bio je premijer s kojim je Tuđman imao najbolje odnose, ali Tuđman nije znao ništa o ekonomiji&quot;, tvrdi za seriju &quot;Hrvatski premijeri osobno&quot; Ivić Pašalić, bivši Tuđmanov savjetnik. Valentić govori o prijateljstvu s predsjednikom Tuđmanom te o tome kako je dobio odriješene ruke za provođenje poznatih gospodarskih reformi (1993.-1995.). Ivić Pašalić svjedoči o razgovorima s Tuđmanom na temu privatizacije &quot;Zagrebačke banke&quot;, dok Vladimir Šeks otkriva kako je u to vrijeme u HDZ-u zaustavljen njegov plan obračuna s korupcijom. 

Nikica Valentić po mnogima je bio najuspješniji hrvatski premijer (1993.-1995.). U seriji &quot;Hrvatski premijeri osobno&quot; o potezima njegove vlade na suzbijanju inflacije svjedoče bivši ministri u vladi i poznati hrvatski ekonomisti. Ekonomski analitičar i novinar Ratko Bošković svjedoči o Valentićevoj ulozi u tzv. vaučerskoj privatizaciji. Epizoda opisuje nastanak &quot;društva iz Hennesseyja&quot;, skupine lobista okupljenih oko Nikice Valentića, koju su mediji povezivali s privatizacijom hrvatskih tvrtki. S Nikicom Valentićem ekipa serije boravila je u njegovoj rodnoj Lici u kojoj vlada trend iseljavanja stanovništva. 

Redatelj i scenarist: GORDAN MALIĆ
Montažer: KARLO GORUP
Producent: DOMINIK GALIĆ
Snimatelj: DUBRAVKO ĆUK
MissArt za HRT 2017.
Urednik: ŽELJKO ROGOŠIĆ</d></p><i><t>Dokument</t><w>http://tv.sms.cz/televize/hrt4/20190822/1310877313-Hrvatski-premijeri-osobno-4-9</w></i><x></x></a>
