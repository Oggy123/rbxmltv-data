<?xml version="1.0" encoding="utf-8"?>

<a><n>Svijet jazza: Problemi</n><s o="2019-07-15 16:00:00" d="2019-07-15 16:35:00" n="HRT3" id_tv="1188"></s><p><d>U Hrvatskoj ima puno sjajnih muzičara koji sviraju u raznim prigodama u najrazličitijim kombinacijama. No, kako nastaje zaista dobar jazz sastav?
Zagrebački bubnjar Kruno Levačić nakon tko zna koliko permutacija i izmjena oformio je s trojicom mladih glazbenika - Ivarom Robanom Križićem, Lukom Žužićem i Marijem Bočićem - kvartet Problemi. Kao sastav bez harmonijskog instrumenta, klavira ili gitare, čini se da se lako oslobađaju stereotipova. Prilagođavaju se mjestu gdje sviraju i publici koja na ta mjesta zalazi, prilagođavaju se jedni drugima, sviraju svoje i tuđe, ali svaki puta drugačije. Pri tome se oslanjaju ne samo na vlastito iskustvo i talent, nego i na ono što bismo mogli nazvati glazbenom inteligencijom. Dovoljno da ih se u krugovima najprofinjenijih ljubitelja više ne smatra perspektivnim bendom, nego bendom koji pretendira na vodeće mjesto na hrvatskoj jazz sceni. Kao neumoran glazbeni filozof, Kruno Levačić uvijek i iznova postavlja suštinsko pitanje o tome kako svirati u bendu koji nije dosadan. Možda je upravo u Problemima konačno pronašao odgovor.

Urednica i redateljica: Melanija Pović Jagarinec</d></p><i><w>http://tv.sms.cz/televize/hrt3/20190715/1300907806-Svijet-jazza-problemi</w></i><x></x></a>
