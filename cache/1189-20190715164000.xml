<?xml version="1.0" encoding="utf-8"?>

<a><n>Kulturna baština: Varaždinska građanska garda</n><s o="2019-07-15 16:40:00" d="2019-07-15 16:55:00" n="HRT4" id_tv="1189"></s><p><d>Varaždinci su ih zvali purgari, purgeri, garda ili granadiri, u povijesnim dokumentima su građanska milicija, sbor ili zbor, četa i garda, a riječ je o postrojbi uniformiranih i naoružanih građana koji su na svoj način sudjelovali u životu grada i to - s manjim prekidima - od sredine 18. stoljeća i doba carice Marije Terezije. Gradski statut tada je ozakonio stari običaj da se Varaždinci organizirano okupe i naoružaju zbog obrane grada od neprijatelja. U statutu s početka 19. stoljeća zapisano je, među ostalim, da svi koji žele postati građani Slobodnog i kraljevskog grada Varaždina trebaju pristupiti građanskoj četi i u njoj provesti najmanje deset godina, a te su službe oslobođeni samo plemići i svećenici. Broj članova postrojbe varirao je, a primjerice potkraj 19. stoljeća bilo ih je 116. Bilo je to i doba kad se u mnogim gradovima raspuštaju slične postrojbe, no varaždinska je zbog ugleda, bogate prošlosti i vjernosti vladaru, uspjela preživjeti.

Scenaristica i urednica: Edda Dubravec
Redateljica: Mirela Sakoman
Snimatelj: Damir Bednjanec
Montažerka: Vlatka Zadro</d></p><i><w>http://tv.sms.cz/televize/hrt4/20190715/1300693918-Kulturna-bastina-varazdinska-gra-anska-garda</w></i><x></x></a>
