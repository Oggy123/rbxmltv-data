<?xml version="1.0" encoding="utf-8"?>

<a><n>Une belle fille comme moi</n><s o="2020-11-03 20:05:00" d="2020-11-03 21:45:00" n="HRT3" id_tv="1188"></s><p><k>(Une Belle Fille Comme Moi) Francuski film - Retrospektiva F.Truffauta (98:00).</k><d>Kriminalistička komedija. Mlada žena uzalud u knjižari traži studiju o kriminalkama i prodavača to podsjeti na nesuđenog autora studije o njima... Godinu dana ranije. Novopečeni profesor sociologije Stanislas Previne (A. Dussollier) upravo sprema tezu o ženama u svijetu zločina. Stoga odluči posjetiti zatvorenicu Camille Bliss (B. Lafont), višestruku ubojicu osuđenu na najtežu zatvorsku kaznu. Lijepa i inteligentna Camille odmah očara Stanislasa. Njezina životna priča niz je nesreća, otkako je kao djevojčica uzrokovala smrt oca tiranina. Napustivši mjestašce u kojem je stanovala, Camille se udala za nespretnog Clovisa (P. Léotard), ali je vrlo brzo pronašla ljubavnika u pjevaču Samu Goldenu (G. Marchand)... 
Iako su mnogi njegovi filmovi prožeti humorom i ironijom, za francuskog je sineasta Françoisa Truffauta ova kriminalistička komedija ipak izuzetak. Poprilično podcijenjena, ta je komedija jedan od najzabavnijih i najkomunikativnijih redateljevih filmova. Truffaut je prvi i jedini put u karijeri cijeli film prožeo drskim crnim humorom. Riječ je o prilagodbi romana Henryja Farrella čija je (anti)junakinja simbol emancipacije i feminističkog pokreta, pa nije daleko od istine da se radi o ženskoj inačici redateljeva filmskog alter ega Antoinea Doniela. Međutim, film &quot;Une belle fille comme moi&quot; puno je bolje prošao u inozemstvu, osobito u SAD-u. To je ponajprije zasluga samog Truffauta koji se očito dobro zabavljao prilagođujući Farrellov roman, ali i sjajnog nastupa Bernadette Lafont čija se interpretacija samožive Camille slobodno može ubrojiti među najbolje uloge u glumičinoj karijeri.</d></p><i><w>https://tv.sms.cz/televize/hrt3/20201103/1460336530-Une-belle-fille-comme-moi</w></i><x></x></a>
