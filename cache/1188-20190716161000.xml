<?xml version="1.0" encoding="utf-8"?>

<a><n>Svijet klasike: Opasne veze - Generalna proba baleta u HNK Zagreb (29:37)</n><s o="2019-07-16 16:10:00" d="2019-07-16 16:40:00" n="HRT3" id_tv="1188"></s><p><d>Najnovije ostvarenje u nizu poznatih priča na neku povijesnu ili pseudopovijesnu temu iz radionice Zagrebačkog baleta su Opasne veze. Na suradnju je sada već drugi put u svojem mandatu baletnog ravnatelja zagrebačkog HNK Leonard Jakovina pozvao Talijana Giorgia Madiju s kojim je i sam nekoć surađivao kao plesač u Berlinu (za njega je Madia radio balet Don Giovanni). Kao i prethodno u slučaju baleta za velike i male, Petar Pan, na glazbu Brune Bjelinskoga, Madia se ovdje prihvaća višestruke uloge redatelja, koreografa, oblikovatelja svjetla i kreatora kostima. U predstavi koja se temelji više na izvorniku, epistolarnom romanu Pierrea Choderlosa de Laclosa iz 18. stoljeća, nego na Oscarom nagrađenoj holivudskoj ekranizaciji, angažira kompletan sastav plesača ansambla, a prizorima podmeće prikladne ulomke iz orkestralnih djela Josepha Haydna.

Urednica: Jana Haluza
Redateljica: Liliana Petrlić-Blažić</d></p><i><w>http://tv.sms.cz/televize/hrt3/20190716/1300907831-Svijet-klasike-opasne-veze-generalna-proba-baleta-u-hnk-zagreb-29-37</w></i><x></x></a>
