<?xml version="1.0" encoding="utf-8"?>

<a><n>Sloboda iza rešetaka</n><s o="2020-11-01 15:00:00" d="2020-11-01 15:30:00" n="HRT1" id_tv="138"></s><p><k>Dokumentarni film.</k><d>Autorski dvojac, scenaristica Nada Šurjak i snimatelj Petar Granić, dokumentarnim filmom &quot;Sloboda iza rešetaka&quot; na neki način nastavio je intrigantnu priču koju su započeli prateći zaređenje bivše glumice Edite Majić. U ovom filmu, snimljenom 2014. godine, kamera prati odlazak u samostan tri mlade Splićanke, tri sestre Mihaelu, Gabrielu i Esteru Mladineo. Dirljiv događaj za obitelj i prijatelje još je impresivniji kada se zna da su te mlade intelektualke izabrale život u potpunoj izolaciji i siromaštvu, u samostanu tzv. bosonogih karmelićanki u Ávili, u Španjolskoj. Nakon što su položile vječne zavjete, one više nikad neće izaći izvan zidina samostana San José, niti komunicirati s nekim, osim preko dvostrukih rešetaka. Unatoč za svijet frustrirajućim okolnostima, one govore o potpunoj slobodi koja se stječe odbacivanjem svih ograničavajućih modela koje nameću profesija, bračni status i vanjski život u tobožnjoj slobodi.
Autorica se u ovom dokumentarnom filmu također bavi i inspirativnim duhovnim porukama svete Terezije Avilske, koja je reformirala redove karmelićana i u svoje samostane uvela strogo tzv. prvotno pravilo reda. Imala je sve osobine kršćanskog mistika, a o svojim je duhovnim iskustvima detaljno pisala, zbog čega je proglašena prvom ženom naučiteljicom Crkve. Dokumentarni film splitskih autora u produkciji HTV Centra Split na svoj je način pridonio i proslavi 500. obljetnice rođenja Svete Terezije, koja je u ožujku 2015. obilježena u cijelom kršćanskom svijetu.</d></p><i><w>https://tv.sms.cz/televize/hrt1/20201101/1460253432-Sloboda-iza-resetaka</w></i><x></x></a>
