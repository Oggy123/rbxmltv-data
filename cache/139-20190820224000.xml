<?xml version="1.0" encoding="utf-8"?>

<a><n>Povratak u raj</n><s o="2019-08-20 22:40:00" d="2019-08-21 00:30:00" n="HRT2" id_tv="139"></s><p><k>(Return To Paradise) Američki film (12) (1998.).</k><d>Drama. Trojica mladih Amerikanaca John zvan Sheriff (V. Vaughn), Lewis (J. Phoenix) i Tony (D. Conrad) provode odmor u Maleziji prepuštajući se jednonoćnim vezama i uživanju lakih droga. Sheriff i Tony se vraćaju kući, a Lewis odluči otputovati u Indoneziju. New York, dvije godine poslije. Sheriffu pristupi odvjetnica Beth Eastern (A. Heche) obavijestivši ga da je Lewis zbog droge u Maleziji osuđen na smrtnu kaznu. Do izvršenja presude ostalo je samo osam dana, a Lewisu je jedini spas da i Sheriff i Tony priznaju posjedovanje droge kako ne bi bio osuđen kao krijumčar narkoticima. Sheriff i Tony nađu se pred najtežom odlukom u životu, a za priču se zainteresira i novinarka M. J. Major (J. Pinkett Smith)... 
U teoriji igara zatvorenikova dilema jedna je od najpoznatijih matematičko-filozofskih konstrukcija. Riječ je o tome da dvojica optuženika mogu istodobno priznati krivicu i tako dobiti istu, manju kaznu ili se naći u položaju da vlastito priznanje ne slijedi priznanje onog drugog što povlači maksimalnu kaznu. Ta je dilema u središtu ova drame. Prema scenariju Wesleyja Stricka i Brucea Robinsona film je režirao Joseph Ruben (Očuh, Dreamscape). Rubenov film tako otpočetka gradi napetost temeljenu na ogoljenim dvojbama o vlastitom konformizmu, odnosno o žrtvovanju za drugog. Sadržajnu slojevitost prati istančana vizualizacija pri čemu se skladno izmjenjuju kadrovi tropskih plaža, sumornog New Yorka, elegantnih interijera na Manhattanu i neljudskih uvjeta u malezijskim zatvorima. 

Uloge: Vince Vaughn, Anne Heche, Joaquin Phoenix, David Conrad, Vera Farmiga, Nick Sandow, Jada Pinkett Smith 
Scenaristi: Wesley Strick, Bruce Robinson (prema filmu Force Majeure scenarista Pierrea Joliveta i Oliviera Schatzkya i redatelja Pierrea Joliveta) 
Redatelj: Joseph Ruben
Proizvodnja: 1998.
Urednik: Igor Tomljanović</d></p><i><w>http://tv.sms.cz/televize/hrt2/20190820/1310827452-Povratak-u-raj</w></i><x></x></a>
