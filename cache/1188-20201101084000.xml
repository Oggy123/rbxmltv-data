<?xml version="1.0" encoding="utf-8"?>

<a><n>Svijet klasike: Tristan i Izolda</n><s o="2020-11-01 08:40:00" d="2020-11-01 09:10:00" n="HRT3" id_tv="1188"></s><p><d>U veljači 2020. bili smo u Rijeci, Europskoj prijestolnici kulture ove godine, na njezinoj prvoj opernoj premijeri otkako grad nosi taj status. Zahvaljujući pomnim pripremama koje su trajale nekoliko sezona, na početku ove značajne godine, koja će već u ožujku zaustaviti gotovo cijeli svijet, a kasnije se ponovno pokrenuti, Rijeka je bila zrela za svog prvog Wagnera. To je Tristan i Izolda, Wagnerova prva glazbena drama koja je zauvijek promijenila tijek operne povijesti. U emisiji donosimo reportažu s generalne probe i premijere, a o produkciji govore intendant HNK-a Ivana pl. Zajca u Rijeci Marin Blažević te članovi međunarodne pjevačke podjele (Šveđanin Lars Cleveman kao Tristan, Njemica Maida Hundeling kao Izolda, Slovenac Luka Ortar kao Marke, te Hrvati Ivana Srbljan i Robert Kolar kao Brangena i Kurvenal) i autorskog tima (finski dirigent Ville Matvejeff i američka redateljica Anne Bogart).</d></p><i><w>https://tv.sms.cz/televize/hrt3/20201101/1460253502-Svijet-klasike-tristan-i-izolda</w></i><x></x></a>
