<?xml version="1.0" encoding="utf-8"?>

<a><n>Turska - predivna raznolikost (1/5)</n><s o="2019-07-25 17:15:00" d="2019-07-25 18:10:00" n="HRT3" id_tv="1188"></s><p><k>(Turkey - Beautiful Diversity) Obala Sredozemnog mora
Dokumentarna serija.</k><d>Serija nas u pet epizoda vodi na putovanje od Bospora, preko Mramornoga mora pa niz obalu Sredozemnog mora. Zatim se okrećemo prema središnjoj Turskoj i putujemo duž granica sa Sirijom i Irakom u istočnu Anatoliju, a usput ćemo se odmoriti na obalama čarobnoga jezera Van. Od jezera Van putujemo dalje prema Crnome moru, kroz armenska i gruzijska granična područja, da bismo naposljetku stigli u Istanbul, u kojem će završiti naše jedinstveno putovanje od jugoistočne Europe do zapadne Azije.
Ovo putovanje po dvama kontinentima uključuje i uzbudljive susrete s ljudima koji nam se čine bliskima, a ipak stranima, i koji se katkad doimaju kao da su iz nekog posve drugog svijeta. Mnoge regije koje ćemo posjetiti zadivljuju i očaravaju posjetitelje zahvaljujući svojim jedinstvenim prirodnim i obrađenim krajolicima. Saznat ćemo ponešto o burnoj povijesti naroda Turske, koja je i vidljiva i opipljiva kamo god pođete. Smireno i bez žurbe promotrit ćemo detalje, ne zaboravljajući pritom cjelokupnu sliku, te ćemo otkriti zemlju čija impresivna raznolikost još nikad nije na ovakav način prikazana na televiziji.

Turska je privlačna i po tome što je zemlja velikih kontrasta. To se vidi čim izađete iz grada: s jedne su strane ljupka obalna područja s gotovo tropskom klimom, a s druge divlja priroda u unutrašnjosti. S jedne su strane moderni gradovi, a s druge arheološki lokaliteti stari tisuće godina. Na zapadu su ljudi koji se spremno okreću budućnosti, a na istoku nomadska plemena. Serija autorica Sabine Howe, Claudije Wallbrecht i Nadje Frenz sagledava Tursku, zemlju gospodarskih čuda, te je pokazuje u novom svjetlu, uključujući fascinantne snimke iz zraka u visokoj definiciji.

Produkcija: Vincent TV, arte
Godina proizvodnje: 2015.
Odabrala: Mira Vočinkić</d></p><i><t>Dokument</t><qq><q id="r">repríza</q></qq><w>http://tv.sms.cz/televize/hrt3/20190725/1300961380-Turska-predivna-raznolikost-1-5</w></i><x></x></a>
