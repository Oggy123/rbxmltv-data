<?xml version="1.0" encoding="utf-8"?>

<a><n>Hrvatska zajednica u Čileu (2/5)</n><s o="2020-06-08 11:12:00" d="2020-06-08 11:42:00" n="HRT1" id_tv="138"></s><p><k>Dokumentarna serija.</k><d>Prvi Hrvati koji su došli na sjever Čilea stigli su privučeni &quot;bijelim zlatom&quot; - salitrom ili natrijevim nitratom, koji se tada upotrebljavao kao gnojivo. Hrvati su na početku bili radnici u pogonima smješteni u srcu pustinje Atacama, najsušoj na svijetu. 
Život u novoj sredini uglavnom su počinjali kao radnici u pogonima. Mukotrpno su radili i maksimalno štedjeli. Poslije su se udruživali i ušteđevinom otvarali tvrtke te postajali vlasnici trgovina. S obzirom da su zakoni bili vrlo liberalni i omogućavali da i stranci postanu dioničari, neki su Hrvati uspjeli postati vlasnici pogona salitre koje su nazivali hrvatskim imenima.
Budući da je život daleko od zavičaja bio težak, Hrvati su se u negostoljubivoj pustinji brzo povezali i međusobno pomagali. Prilagodbu novoj sredini olakšali su zajedništvom i stvorili su prve hrvatske zajednice i kulturna društva u kojima su lakše podnosili pustinjsku prašinu i ekstremne temperature u novoj zemlji.</d></p><i><t>Dokument</t><w>http://tv.sms.cz/televize/hrt1/20200608/1410484170-Hrvatska-zajednica-u-cileu-2-5</w></i><x></x></a>
