<?xml version="1.0" encoding="utf-8"?>

<a><n>Veliki brodolomi Jadrana (2/6)</n><s o="2019-07-15 10:20:00" d="2019-07-15 11:00:00" n="HRT3" id_tv="1188"></s><p><k>Tajna čeličnog diva - Szent Istvan
Dokumentarna serija.</k><d>Teško bi se mogao naći poznatiji ratni brod koji je potopljen u Jadranu u nekom od ratnih sukoba i bezbrojnih bitaka od austro-ugraskog bojnog broda Szent Istvana, čiji je morski grob magičnom tajanstvenošću oduvijek privlačio brojne istraživačke ekipe. Zaštićen od neželjenih posjetitelja nepredvidivim ćudima otvorenog mora i velikom dubinom, ovaj veliki brod i dalje privlači mnoge ronioce. Szent Istvan bio je jedan od najmodernijih bojnih brodova austro-ugarske mornarice i u lipnju 1918. trebao je sudjelovati u napadu na &quot;Otrantsku baražu&quot;, prepreku koju su snage Antante postavile na ulazu u Jadransko more kako bi spriječile mogući izlazak Austro-Ugarske flote u Sredozemlje. Međutim, Szent Istvan nije dospio daleko od svoje matične pulske luke jer su ga u zasjedi kod otoka Premude dočekala dva talijanska torpedna čamca i potopila. U Italiji potapanje Szent Istvana smatraju svojim najvećim pomorskim uspjehom, te taj dan slave kao Dan mornarice, dok je Austro-Ugarskoj nagovijestilo njezin skori slom. Ekipi Velikih brodoloma Jadrana na tom se dijelu ekspedicije pridružio i Mario Saletto, legendarni novinar Hrvatske televizije i autor poznate dokumentarne serije Tajne Jadrana.

Suredateljica: Dana Budisavljević</d></p><i><t>Dokument</t><qq><q id="r">repríza</q></qq><w>http://tv.sms.cz/televize/hrt3/20190715/1300728669-Veliki-brodolomi-jadrana-2-6</w></i><x></x></a>
