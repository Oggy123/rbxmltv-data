<?xml version="1.0" encoding="utf-8"?>

<a><n>Najveće svjetske fešte (1/8)</n><s o="2019-08-21 22:04:00" d="2019-08-21 23:00:00" n="HRT1" id_tv="138"></s><p><k>San Fermin - Pamplona
Dokumentarna serija.</k><d>Ljudi od pamtivijeka svoje vrijednosti i mentalitet izražavaju kroz razne fešte, a neke od njih prerasle su lokalne i nacionalne okvire te postale magnet za brojne turiste iz cijeloga svijeta. U svakoj od osam epizoda pratimo jednu ili dvije velike svjetske fešte kroz koje upoznajemo ljude, tradiciju i kulturu država u kojoj se fešte odvijaju. Serija tako postaje pohvala ljudskoj domišljatosti i izložba najoriginalnijih ljudskih zabava, od festivala blizanaca u Sjedinjenim Američkim Državama do festivala plemena u Papui Novoj Gvineji, od trčanja za kolutom sira u Engleskoj do utrke lađa u dolini Neretve.
Osim što su izvor veselja i razbibrige, fešte su mnogima izvrsni izvor zarade, pa tako na Tomatinu, gađanje rajčicama u Španjolskoj, u nekoliko dana dođe 55.000 ljudi koji financijski itekako poguraju lokalnu zajednicu. Evo prilike da i naši turistički djelatnici dobiju inspiraciju kako produžiti sezonu i postati jednako poznati kao npr. Pamplona gdje u 9 dana fešte dođe oko milijun turista!

1. epizoda:

Utrke i borbe s bikovima u sklopu San Fermina u Pamploni čine tu feštu jednom od najpopularnijih, ali i najopasnijih i najnapetijih na svijetu. Glavnu joj je promidžbu odradio nobelovac Ernest Hemingway u svojim djelima, a broj sudionika iz svih krajeva svijeta do današnjega je dana narastao na više od milijun. Zašto su balkoni i prozori Pamplone najunosniji na svijetu? Koji motivi ljude potiču na sudjelovanje u utrci s bikovima i izlaganje svoga života smrtnoj opasnosti? Kako izgleda povlaštena mirovina bika koji preživi feštu? I zašto je glavni lik festivala bik, a ne kokoš, majmun ili gnu? 

Scenarist, redatelj i voditelj: Robert Knjaz
Produkcija: Serena Pro</d></p><i><t>Dokument</t><qq><q id="r">repríza</q></qq><w>http://tv.sms.cz/televize/hrt1/20190821/1310986794-Najve-e-svjetske-feste-1-8</w></i><x></x></a>
