<?xml version="1.0" encoding="utf-8"?>

<a><n>Nauka jazdy (2)</n><s o="2019-07-17 15:10:00" d="2019-07-17 15:45:00" n="TTV" id_tv="1255"></s><p><k>W pierwszym odcinku drugiego sezonu poznamy szczęśliwców, którzy przedarli się przez bezdroża naszego castingu.</k><d>Na drodze po wymarzone prawo jazdy staną już tylko ich własne słabości. Na szczęście nowi kursanci trafią pod skrzydła fantastycznej czwórki instruktorów: Anetty Gniezińskiej, Justyny Kalisz, Zbyszka Chrzana i Łukasza Kmiecika. Telewizyjne kamery będą towarzyszyć kursantce Malwinie — zawodowej modelce, która gdyby jeździła tak, jak wygląda, to już dawno ścigałaby się w Formule 1. Niestety na razie najlepiej wychodzi jej rozjeżdżanie kolejnych niewinnych pachołków... Instruktorka Anetta spróbuje spacyfikować krnąbrnego Kacpra, któremu wydaje się, że pozjadał wszystkie rozumy. Z kolei Łukasz Kmiecik trafi na Kubę — młodego adepta sztuki fryzjerskiej. Kto kogo pierwszy ogoli z cierpliwości? ELką i życiem Justyny Kalisz zamiesza Andrzej Bańdo, pieszczotliwie zwany „Bandytą”. To znany krakowski barman, który z powodu wiecznej balangi nie miał jeszcze okazji zrobić prawa jazdy. Na ekranie nie zabraknie oczywiście pani Halinki, która niezrażona porażkami w poprzedniej edycji, rozpocznie swoją 41 godzinę nauki. Uwaga wszyscy kierowcy — już we wtorek na polskie drogi wyjadą kursanci „Nauki jazdy”!</d></p><i><w>http://tv.sms.cz/televize/ttv/20190717/1300863610-Nauka-jazdy-2</w></i><x></x></a>
