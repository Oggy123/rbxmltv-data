<?xml version="1.0" encoding="utf-8"?>

<a><n>Kabaret na żywo (6)</n><s o="2019-07-15 03:05:00" d="2019-07-15 04:50:00" n="Polsat1" id_tv="1168"></s><p><k>Kabaret na żywo 6 - Wszystkie dzieci nasze są
Polska (2016)</k><d>To niecodzienne i bezprecedensowe wydarzenie telewizyjne. Telewizji Polsat udało się namówić do udziału w tym programie wszystkie najlepsze kabarety w Polsce, a także prawdziwe gwiazdy kabaretowej sceny. Absolutny top, najlepsi z najlepszych, nazwiska które bronią się same. Kabaret Moralnego Niepokoju z Robertem Górskim &quot;Góralem&quot; na czele, Kabaret Ani Mru Mru, Grupa MoCarta, Marcin Daniec, Artur Andrus, Stanisław Tym, Jerzy Kryszak, Katarzyna Pakosińska, Cezary Pazura, i wielu innych w najzabawniejszych, kultowych oraz zupełnie nowych skeczach i piosenkach. W każdą niedzielę, zawsze na żywo z udziałem publiczności nowy program &quot;Kabaret na żywo&quot;, który tchnie w naszych widzów niezbędną do życia solidną dawkę śmiechu i dobrego humoru. Polacy kochają kabaret. Lubią śmiać się z otaczającej rzeczywistości, ale też chętnie z samych siebie, czego dowodzi wielomilionowa widownia telewizyjnych kabaretonów. Jeszcze przed wojną powstał słynny kabaret &quot;Qui Pro Quo&quot; z udziałem Hanki Ordonówny czy Adolfa Dymszy do którego teksty pisał m.in. Julian Tuwim. W czasach PRL-u kabarety były prawdziwym wentylem bezpieczeństwa, choć prześladowane przez cenzurę, skutecznie przemieniały szarą i smutną rzeczywistość władzy i pustych sklepowych półek w chwile wytchnienia i uśmiechu. Zawsze inteligentnie z dystansem i humorem. Tradycję kabaretową mamy bogatą i spektakularną, bo tworzoną przez niezwykłych artystów, wspaniałych aktorów, zdolnych kompozytorów i tekściarzy. Od &quot;Kabaretu Starszych Panów&quot; Jeremiego Przybory i Jerzego Wasowskiego, przez radiowy &quot;Podwieczorek przy mikrofonie&quot;, kabaret &quot;Pod Egidą&quot; Jana Pietrzaka oraz kabaret &quot;Dudek&quot; Edwarda Dziewońskiego z plejadą takich aktorskich osobowości jak Irena Kwiatkowska, Wiesław Gołas, Magdalena Zawadzka czy Jan Kobuszewski. W latach 70. gwiazdą pierwszej wielkości został kabaret TEY Zenona Laskowika i Bohdana Smolenia. Mniej więcej w tym czasie pierwsze sukcesy odnosili specjaliści od kabaretowych monologów, dziś powiedzielibyśmy stand-uperzy Marcin Daniec czy Jerzy Kryszak. Lata 80. to niezapomniany kabaret Potem i telewizyjny &quot;Kabaret Olgi Lipińskiej&quot;, a w latach 90. nastąpił prawdziwy wysyp grup i indywidualności kabaretowych różnych w formie i treści - od muzycznych jak kabaret OT.TO czy Grupy MoCarta, aż po milczącego… Ireneusza Krosnego. Do tej bogatej tradycji w najlepszej, współczesnej i bliskiej widzowi formie kabaretu na żywo, nawiążą najzabawniejsi topowi artyści z którymi i z których, będziemy mogli śmiać się w niedzielne wieczory. Na scenie programu &quot;Kabaret na żywo&quot; pojawią się m.in. Kabaret Moralnego Niepokoju z Robertem &quot;Góralem&quot; Górskim na czele, Kabaret Ani Mru Mru, Kabaret Skeczów Męczących, Kabaret Smile, Kabaret Młodych Panów czy Grupa Mocarta. W programie wystąpią również takie gwiazdy jak: Marcin Daniec, Artur Andrus, Stanisław Tym, Jerzy Kryszak, Katarzyna Pakosińska, Cezary Pazura czy gwiazda stand-up&quot;u Abelard Giza. Każdy z kabaretowych wieczorów będzie doskonałą okazją do prezentacji najdowcipniejszych premierowych i hitowych skeczy i piosenek na wybrany temat. Gospodarzem i prowadzącym każdego wieczoru będzie inny kabaret, który do udziału w programie zaprosi kilku wykonawców. W pierwszym w tej roli wystąpi Kabaret Skeczów Męczących. Każdy odcinek nowego kabaretowego show uświetni swoim udziałem jedna z muzycznych gwiazd, by spróbować swoich sił w skeczu i wykonać jedną ze swoich piosenek. Wśród wykonawców pojawią się m. in. Kuba Sienkiewicz, Michał Szpak czy chór Sound&quot; n&quot; Grace. W programie &quot;Kabaret na żywo&quot; widzowie dostaną to, za co najbardziej kochają sztukę kabaretową. Najzabawniejszych i najlepszych wykonawców, aktualne skecze i dowcipy komentujące rzeczywistość, a wszystko to interaktywnie, z udziałem publiczności, która będzie świadkiem dwu godzinnego minikabaretonu w najlepszym telewizyjnym wydaniu.</d></p><i><t>Zábava</t><qq><q id="z">znakový jazyk</q></qq><w>http://tv.sms.cz/televize/polsat1/20190715/1300552417-Kabaret-na-ywo-6</w></i><x></x></a>
