<?xml version="1.0" encoding="utf-8"?>

<a><n>Kauboji</n><s o="2019-08-18 17:00:00" d="2019-08-18 18:50:00" n="HRT3" id_tv="1188"></s><p><k>Hrvatski film (12) (104:32).</k><d>&quot;Život smije biti dosadan, ali vestern nikada!&quot;. Moto je to skupine autsajdera koji radeći kazališnu predstavu na suptilan način spajaju oporost provincije i univerzalnu poetiku vestern zvuka i ikonografije. Jašući na krilima žanra &quot;Kauboji&quot; su komedija s elementima vesterna. Ili obrnuto.
Saša, relativno uspješan kazališni redatelj vraća se u rodni gradić. Iza sebe ostavlja naizgled uspješnu karijeru, a sa sobom nosi razočaranje, tek zaliječenu bolest i par kofera. Došao je na poziv mjesnog načelnika da ponovno pokrene zamrlo lokalno kazalište, no na audiciju mu se prijavi svega pet kandidata. Iako kandidati nemaju preširoku kulturnu naobrazbu pa ni afinitete, dolaze do jedine ishodišne točke zajedničke svima - vesterna. Ni žanr, ni sva Sašina iskustva, ni njihova volja, ništa toj predstavi ne garantira uspjeh. Upravo suprotno.

Film &quot;Kauboji&quot; nastao je prema istoimenoj kazališnoj predstavi, a u koprodukciji HRT-a i Kabineta d.o.o. Na Pula film festivalu 2013. osvojio je nagradu publike, a u domaćim kinima vidjelo ga je oko četrdeset tisuća gledatelja. &quot;Kauboji&quot; su prikazani na više od 30 filmskih festivala u svijetu, a bili su hrvatski kandidat za nagradu Oscar.</d></p><i><w>http://tv.sms.cz/televize/hrt3/20190818/1310752767-Kauboji</w></i><x></x></a>
